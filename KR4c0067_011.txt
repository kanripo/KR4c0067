# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:43.861463
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0298-011李文饒文集-卷第十一.
<pb:KR4c0067_SBCK_011-1a>¶
李文饒文集卷第十一　會昌一品制集¶
　釐革故事¶
　　請増諌議大夫等品秩狀¶
　　論時政記等狀¶
　　論九宫貴神壇狀¶
　　論九宫貴神合是大祠狀¶
　　論冬至&KR0010;朝賀狀¶
　　論復中書舎人故事狀¶
　　議禮法等大事¶
　　改單于大都護狀¶
<pb:KR4c0067_SBCK_011-1b>¶
　　論公主上表狀¶
　　　請増諌議大夫等品秩狀¶
右㨿大唐六典隋氏門下省置諌議大夫七人從四¶
品下今正五品上自大曆二年昇門下中書侍郎為¶
正三品兩省遂闕四品建官之制有所未備謹按左¶
氏傳云衮軄有闕惟仲山甫補之能補過也仲山甫¶
則周之大臣漢書汲黯稱願出入禁闥補過拾遺後¶
漢書張衡為侍中嘗居帷幄從容諷諌拾遺左右皆¶
大臣之任故其秩峻其任重則君敬其言而用其道¶
况謇諤之地冝用老成之人秩不優崇則難用耆德¶
<pb:KR4c0067_SBCK_011-2a>¶
其諌議大夫望依隋氏舊制昇為從四品分為左右¶
以備兩省四品之闕向後與丞&KR0048;出入迭用以重其¶
選¶
　　　御史中丞¶
右中丞為大夫之貳緣大夫秩崇官不常置中丞常¶
為憲䑓之長今九寺少卿及秘書少監國子司業京¶
兆少尹等並省寺之貳皆為四品惟御史中丞官業¶
雖至品秩未崇望昇為從四品為大夫之貳令不隔¶
品亦為丞&KR0048;出入迭用以重其選¶
　　以前臣等商量緣事𨵿朝廷典制湏行之可乆¶
<pb:KR4c0067_SBCK_011-2b>¶
　　必在博盡群議詢謀僉同望令兩省御史䑓五¶
　　品以上尚書省四品以上太子太保太常卿𠫵¶
　　議聞奏未審可否¶
　　　論時政記等狀¶
右長夀二年宰臣姚璹以為帝王謨訓不可闕於紀¶
述史官踈遠無因得書請自今以後所論軍政國要¶
宰臣一人撰錄號為時政記厥後因循多闕紀述臣¶
等商量向後每坐日聖言如有慮及生靈事関典替¶
可昭示百代貽謀後昆者及宰臣獻替謀猷有益風¶
敎並請依國朝故事知印宰相撰錄連署名封印至¶
<pb:KR4c0067_SBCK_011-3a>¶
嵗末送史舘¶
　　　起居注¶
右起居注比者不逐季撰錄至有去官三五年後猶¶
未送納者伏以每度延英奏事後向外傳說三事猶¶
兩事虚謬豈有起注居皆三二年後採於傳聞耳目¶
已隔固非實事向後起居注記望每季初即送納向¶
前一季文字與史館納訖具狀申中書門下史館受¶
訖亦申報中書門下其起居攺轉便望以注記遅速¶
為殿最如有軍(一本有/國字)大政傳聞疑誤者仍許於政¶
事堂都見宰相等臨事酌量如事巳施行非関機宻¶
<pb:KR4c0067_SBCK_011-3b>¶
者並一一向說所冀書事信實免有傳疑¶
　　　修史體例¶
右臣等伏見近日實錄多云禁中言者伏以君上與¶
宰臣及公卿言事皆湏衆所聞見方合書於史䇿禁¶
中之語向外何由得知或得於傳聞多出邪妄便載¶
史筆實累鴻猷向後實錄中如有此𩔗並請刋削更¶
不得以此紀述又宰臣及公卿論事行與不行湏有¶
朙㨿或奏議&KR0098;愜必見褒稱或所論乖僻固有懲責¶
在藩鎮獻表者必有答詔居要官啓事者自合著明¶
並當昭然在人耳目或&KR0145;舎存於案堂或與奪形於¶
<pb:KR4c0067_SBCK_011-4a>¶
詔敕前代史書所載奏議無不由此近見實錄多載¶
密䟽言不彰於朝𦗟事不顕於當時得自其家未足¶
為信向後所載群臣奏議其可否得失湏朝廷共知¶
者方可紀述宻䟽並請不載如此則書必可法人皆¶
　公愛憎之志不行褒貶之言必信矣¶
　　以前臣等伏見近日實錄事多紕繆若詳求摭¶
　　實湏舉&KR0199;章謹件如前¶
　　　論九宫貴神壇狀¶
右准天寳三載十月六日敕九宫貴神實司水旱功¶
佐上帝德庇下民冀嘉穀嵗登災害不作每至四時¶
<pb:KR4c0067_SBCK_011-4b>¶
初節令中書門下攝祭者准禮九宫次昊天上帝壇¶
在太清宫太廟上用牲牢幣璧類於天地神祗天寳¶
三載十二月玄宗親祀乾元元年正月肅宗親祀伏¶
以累年以来水旱愆侯恐是有司禱請誠敬稍𧇊今¶
屬孟春合修祀典望至朙年正月癸日差宰臣一人¶
祈請向後四時祭並差僕射少卿尚書等官所兾稍¶
重其事以申嚴敬臣等去月二十五日已於延英靣¶
奏伏奉聖㫖令檢&KR0199;儀進來者今欲及祭時伏望令¶
有司崇飾&KR0199;壇務於嚴㓗謹錄奏聞伏侯敕㫖¶
　　　論九宫貴神合是大祠狀¶
<pb:KR4c0067_SBCK_011-5a>¶
右既經兩朝親祀必是祈請有徴伏以自太和以来¶
水旱愆候陛下常憂稼穡每念蒸人臣等所以上副¶
聖心以修墜禮伏見大和三年禮官御史等狀或言¶
縱司水旱兵荒品秩不過列宿今者五星悉是從祀¶
日月猶在中祀又云太一天一此九神於天地猶子¶
男也竊觀其意皆是以星辰不合比於天地曾不知¶
綂而言之則為天地而在天成象自有尊卑謹按後¶
魏五均志大辰第二星盛而常朙者為天皇露寢大¶
帝常居始由道粤而陳變通之迹又天皇大帝其精¶
耀魄寳盖萬神之秘圖與河洛之命紀皆稟焉此則¶
<pb:KR4c0067_SBCK_011-5b>¶
上帝是星之朙㨿也天一掌八氣九精之政令以佐¶
天極㣲明而有常則隂陽序而大運興太一掌十有¶
六神之法度以輔人極㣲朙而得中則神人和而王¶
道平又北斗有衡權二星天一太一參居其間所以¶
財成天工輔相神道也若一槩以列宿論之實為乖¶
謬又按漢書天神貴者天一太一佐曰五帝古者天¶
子以春秋祭太一則列於祀典其来乆矣今五帝猶¶
為大祀則太一豈冝降禮稍重其祀固為得所劉向¶
言祖宗所立神祗舊位誠未易動又曰古今異制經¶
無朙文至尊至重難以疑説正也以劉向慱通尚難¶
<pb:KR4c0067_SBCK_011-6a>¶
攺作况臣等學不究於天人禮尤懵於祀典妄為參¶
酌恐未得中伏望更令太常卿與禮官詳定庶獲明¶
據(太常卿等奏/議合為大祀)¶
　　　論冬至嵗朝賀¶
右伏以近例其日若遇有敕權停朝賀惟詣興慶宫¶
賀太皇太后義安太后積善太后不詣闕庭恐乖嚴¶
敬臣子之禮實不遑安臣等商量向後冬至嵗如遇¶
有敕權停朝賀者其日中書門下與百寮先詣東上¶
閣門拜表稱慶望内降髙品宣答百寮受宣畢然後¶
赴興慶宫庶為得禮仍望永為常式未審可否謹錄¶
<pb:KR4c0067_SBCK_011-6b>¶
奏聞伏&KR0049;敕㫖¶
　　　請復中書舎人故事¶
右以見天寳以前中書舎人六員除機密遷授之外¶
其他政事皆得商量宰臣姚崇奏云事有是非理均¶
與奪人心既異所見或殊抑使雷同情有不盡臣既¶
是官長望於狀後略言事理優劣奏聞進止自艱難¶
以来務從權便政頗去於䑓閣事多系於軍期决遣¶
萬機專在宰弼伏以陛下神武功成昧旦思理精覈¶
庻政在廣詢謀詩云不愆不忘率由&KR0199;章前漢魏相¶
好觀故事以為古今異制方今務在奉行故事而已¶
<pb:KR4c0067_SBCK_011-7a>¶
數條漢興以来國家便冝行事奏請施行臣等商量¶
今日以後除機宻及諸鎮奏請戎事有司支遣錢穀¶
等外其他䑓閣常務関於㳂革州縣奏請系於典章¶
及刑獄等並令中書舎人依故事商量臣等詳其可¶
不聞奏¶
　　　議禮法等大事¶
右按史記仲尼在位獄訟之詞有可與人共者不獨¶
有也伏以漢魏以来朝廷犬政必令公卿奏議講求¶
理道慱盡群情所以政必有經人皆務學著在史䇿¶
&KR1662;然可觀臣等商量如有事関禮法群情凝𣻉者各¶
<pb:KR4c0067_SBCK_011-7b>¶
望令本司申尚書都省下禮官學官詳議意見不同¶
者任為别狀如是刑獄亦令法官同議然後丞&KR0048;以¶
下詳具可否聞奏如&KR0048;吏有能駮難者皆許上聞並¶
湏先㨿經義其次取正史䇿故事不得自為意見言¶
涉浮華如禮官學官才識出人議論精當者向後擢¶
授䑓省官&KR0048;吏别與遷擢所冀漢魏之風復行今日¶
　　以前臣等今月二十五日巳於延英靣奏奉¶
　　聖㫖令條䟽將狀来者謹具如前¶
　　　請攺單于大都䕶狀¶
石訪聞塞北諸蕃皆云振武是單于故地不可存其¶
<pb:KR4c0067_SBCK_011-8a>¶
名號以啟戎心臣等謹詳國史武德平突厥後於振¶
武置雲州都督麟德三年攺為單于大都督聖曆元¶
年攺為安北都䕶開元八年復為單于都䕶其安北¶
都䕶木在天德自貞觀二十一年以来移在甘州遷¶
徙不定今單于都䕶望攺為安北都䕶如此制置稍¶
循故事未審可否¶
　　　公主上表¶
右臣等伏見公主上表稱妾李者伏以臣妾之義取¶
其賤稱家人之稱亦要别嫌因循舊章恐未為得臣¶
等商量今日以後公主上表從大長公主以下並望¶
<pb:KR4c0067_SBCK_011-8b>¶
令稱某邑公主第幾女上表仍不令稱族所冀臣千¶
之道因此正名郡主縣主亦望准此未審(状不岀)¶
李文饒文集巻第十一¶
