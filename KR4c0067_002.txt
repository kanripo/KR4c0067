# -*- mode: mandoku-view -*-
#+TITLE: 會昌一品集
#+DATE: 2015-09-23 10:18:29
#+PROPERTY: JUAN 2

<md:KR4c0067_SBCK_002-1a>¶　
　
　㑹昌一品集¶巻一

<pb:KR4c0067_WYG_002-1a>
欽定四庫全書
　㑹昌一品集巻二
　　　　　　　　　　　　唐　李德裕　撰
　

　紀功¶¶
　　　幽州紀聖功碑銘(并序/)　奉敕撰¶
幽州盧龍軍帥撿挍尚書右僕射張公仲武徃年修¶獻
㨗之禮今年有銘勲之請二者君子韙之豈不以¶諸侯
有四夷之功獻其戎㨗春秋舊典也宗周獻肅¶慎之貢
<pb:KR4c0067_WYG_002-1b>
銘於楛矢天子令徳也斯可以為元侯表可<md:KR4c0067_SBCK_002-1b>¶以為後代
法聖上嘉其動而中禮乃命宰臣採其元¶功傳於惇史
臣徳裕敢颺言曰夫兵者所以除暴害¶也愛人則惡其
為害禁暴則惡其為亂雖睿智不殺¶化之以神至德允
懐招之以禮然書有猾夏之戒傳¶有修刑之訓虞舜四
罪乃成大功文王一怒以至無¶侮非徳教之助歟仁聖
文武章天成功神徳明道大¶孝皇帝熙我文典煥乎光
明極象外之㣲臻於至道¶鼓天下之動致於中和慮必
<pb:KR4c0067_WYG_002-2a>
鉤深退而藏宻故能神¶機獨照成未兆之謀威光逺震
制不覊之敵當其時¶也烽燧迭警羽書狎至人心大揺
羣師沮氣皇帝以<md:KR4c0067_SBCK_002-2a>¶軒后之威神漢髙之大畧光武之雄
斷魏祖之機權¶合而用之以定王業此議臣所以不敢
望於清光也¶倬哉天地應而品物生君臣應而功業成
故龍躍而¶雲成鶴鳴而子和方叔伐獫狁蠻荆來威安
逺擊車¶師西域振服宜有良将殿於朔邉張公禮閱戰
器書¶成傳癖張仲孝友子孺塞泉流落不偶光景未耀
<pb:KR4c0067_WYG_002-2b>
明¶主雅聞竒志持印而拜将軍遥推赤心築壇而命元¶
帥㧞自雄武授之薊門果能精誠奮發䇿慮愊臆千¶里
獻籌一心憂國則知龍顔善將任人傑而不疑日¶角好
謀嘆敵國而强意回鶻者本北狄之裔也或曰<md:KR4c0067_SBCK_002-2b>¶獯狁或
曰山戎五帝所不能臣三王所不能制前史¶載之詳矣
暨薛延陁之敗也酋帥吐迷度率衆欵塞¶太宗幸靈武
納降立回鶻部落置瀚海都督因我封¶殖遂雄北方肅
宗之戡内難也葉䕶以射鵰之士親¶䕶戎旌亦由羌髳
<pb:KR4c0067_WYG_002-3a>
率師以翼周北貊梟騎以助漢既¶殄大憝乃疇厥庸特
拜葉䕶司空嵗賜繒二萬疋厥¶後飾宗女以配之立宮
室以居之其在京師也瑶祠¶雲構甲第棊布棟宇輪奐
衣冠縞素交利者風偃挾¶邪者景附其翎侯貴種則被
我文繢帯我金犀悅和¶音厭珍膳蝎蠧上國百有餘年
既而桀驁無親天命<md:KR4c0067_SBCK_002-3a>¶不祐僣侈極欲神道惡盈本國薦
饑畜産耗半黠戞¶斯因利乗便遂焚龍庭區落蕭條隂
燐青熒今之烏¶介可汗亡逃失國竊號沙漠非我冊命
<pb:KR4c0067_WYG_002-3b>
自為假王其¶來也羨漫隂山睥睨髙闕𤣥塞之下氛霧
蔽天質貴¶主以前驅依大國而求援或丐我米糒捄其
饑人或¶邀我甲兵復其故地外雖柔順内有桀心因行
人致¶詞徵呼韓故事願居光禄塞急保受降城其下有
二¶部曰赤心宰相那頡啜特勒赤心者天性忿鷙戎馬¶
尤盛初與名王嗢沒斯首謀内附俄而負力怙氣潜¶圖
厲階為嗢沒斯所紿誘以俱謁可汗戮於帳下其<md:KR4c0067_SBCK_002-3b>¶衆大
潰東逼漁陽上乃賜公璽書授以方畧公以室¶韋悍亟
<pb:KR4c0067_WYG_002-4a>
之兵近我邉鄙俾其偵邏且禦内侵尋以徵¶役不供為
虜所敗由是介馬數萬連亘幽陵伏精甲¶於松&KR2503;布穹
廬於磧鹵㪚若飛鳥止如長雲火燎於¶原不可嚮邇公
激義氣以虹貫發精誠而石開竒計¶兵權宻授髦俊乃
命介弟仲至與禆将游奉寰王如¶清左敵萬李君慶張
自榮髙守素李志操率銳兵三¶萬建斾而前介胄雪照
戈矛林植命以義殉壯由師¶直聲隆隆而未洩欲逐逐
而不食戢以聽命嚴而有¶威公曰險道傾仄且馳且射
<pb:KR4c0067_WYG_002-4b>
胡兵所以無敵也致之<md:KR4c0067_SBCK_002-4a>¶平原勒以方陳我師可以逞志
也於是㨿於莽平環¶以武剛首尾蛇伸左右翼張輕騎
既合竒鋒横騖如¶摧枯株如搏羣兎讋懾者弗取陸梁
者皆仆擄王侯¶貴人計以千數然後盡衆服聼悉數係
纍谷静山空¶靡有孑遺槖駞駃騠風澤而㪚旃墻罽幕
布野¶畢収馬牛幾至於谷量流血殆同於川決徑路寳
刀祭天¶金人竒貨珍器不可殫論乃命從事李周瞳馳
傳¶上奏又命牙門将周從玘繼獻戎俘皇帝受而勞之
<pb:KR4c0067_WYG_002-5a>
羣臣畢賀昔長平七征驃騎一舉竇憲合氐戎之衆¶陳
湯檻城郭之兵或生靈減耗士馬物故或邀功捄<md:KR4c0067_SBCK_002-4b>¶罪矯
命專征然猶告類上帝薦功清廟顧視二漢不¶其恧歟
以公威動蠻貊功在漏刻因命公為東面招¶撫回鶻使
先是奚契丹皆有北使監䕶其國責以嵗¶遺且為漢諜
自回鶻嘯聚靡不鴟張公命禆将石公¶緒等諭意兩部
戮回鶻八百人雖介子討罪於龜茲¶班超行誅於鄯善
未足儔也回鶻又遣宣門将軍等¶四十九人詭辭結歡
<pb:KR4c0067_WYG_002-5b>
潜伺邉隙公密賂其下盡得隂¶謀且欲馳入五原大敺
雜虜公逗遛其使緩彼師期¶竟得人病馬瘏縮衂而退
挫銳解紛繄公善計今烏¶介自絶皇澤莫敢近邉并丁
令以圖安依康居而求<md:KR4c0067_SBCK_002-5a>¶活盡徙餘種屈意黒車寄託逺
道流離饑凍黒車亦¶倚其威重廹脅諸戎造謀藉兵解
仇交質自謂約齎¶深入漢将取而未期渡幕輕留王師
徃而非利公以¶壯猷逺馭長討羈縻不媮避嫌之便終
致盡敵之術¶将時動而得雋豈嵗數而勝微矧乎明主
<pb:KR4c0067_WYG_002-6a>
仗將帥為¶爪牙視戎狄為䑕彘方獵猛敵不翫細娯非
周宣無¶以成召虎之勲非漢宣無以聽營平之計朂哉
上將¶光我中興公前後受降三萬人特勒二人可汗姊
一¶人都督外宰相四人其他侯王騎將不可備載王褒¶
以日逐歸德稱為人瑞班固以稽落盪冦大振天聲<md:KR4c0067_SBCK_002-5b>¶孰
若天子神武百蠻振慴乗其慼困臨以兵鋒刈單¶于之
旗納休屠之附非萬里之伐無三年之勤巍乎¶成功輝
焯後代宜刻金石以揚鴻休銘曰
<pb:KR4c0067_WYG_002-6b>
太和之初赤氣宵興開成之末彤雲暮凝異鳥南來¶邉
靖之徵北夷颷掃厥國土崩逼廹遷徙震我邉鄙¶長虵
去穴奔鯨失水上都薊門兵連千里曽不畏天¶猶為驕
子丐我邉穀邀我王師假我一城建彼旛旗¶歸計强漢
郅支嫚詞狼顧朔野伏莽見誅雁門之北¶羌戎雜處濈
濈羣羊茫茫大鹵縱其梟騎驚我牧圉¶暴若豺狼疾如
風雨皇赫斯怒羽檄徵兵謀而淵黙<md:KR4c0067_SBCK_002-6a>¶斷乃雷聲沈機變
化動若神明沙漠之北虜無遁情¶漁陽突騎燕歌壯氣
<pb:KR4c0067_WYG_002-7a>
﨣﨣元戎耽耽虎視金鼓誓衆¶干旄蔽地爰命介弟屬
之大事翩翩飛將董我三軍¶禀兄之制代師之勤威畧
火烈胡馬星分戈回白首¶劍薄浮雲天街之北旄頭已落
絶轡之野蚩尤未縛¶俾我元后恢宏逺畧取彼單于係之
徽索隂山寢烽¶亭徼櫜弓萬里昆吾九譯而通蠻夷既同
天子之功¶儒臣篆美刋石垂鴻¶
　　　異域歸忠傳序¶
會昌二年四月甲申回鶻大將嗢沒斯率其國特<md:KR4c0067_SBCK_002-6b>¶勒宰相尚
<pb:KR4c0067_WYG_002-7b>
書將軍凡十二人大首領三十七人騎士¶二千一百六十八
人内附制授嗢沒斯特進檢校工¶部尚書左金吾衞大将軍
同正封懐化郡王其酋帥¶徧加戎秩賜之金紫於是穹廬之
長盡識漢儀左袵¶之人咸被王澤矣臣聞書載率服美大舜
之功詩¶列既平顯周宣之徳暨漢宣帝亦單于慕義呼韓來¶朝
厯紀數千稱者三代則知非常之運必待非常之¶君誠契感通
斯為難遇伏惟聖仁文武至神大孝皇¶帝紹髙祖太宗之神
武慕𤣥宗憲宗之逺畧英才天¶縱武節霆馳静深之謀淵然
<pb:KR4c0067_WYG_002-8a>
若海先難之志屹然若<md:KR4c0067_SBCK_002-7a>¶山自嗢沒斯歸款朔邉注心魏
闕制置大畧盡出宸¶筭漢高從善能用六竒光武揣情
坐知千里諸將無¶搴旗之効羣臣乏借箸之籌夫天以
信而成功地以¶定而載物惟大君懋一德法兩儀故能
懐異俗之心¶盛中興之業嗢沒斯者回鶻之貴酋也夙
禀正性生¶知大義識倚伏之數明禍福之機回鶻運屬
天亡嵗¶久不稔畜産大耗國邑為墟流亡徧於沙漠僵
仆被¶於草莽由是國之將帥各率支兵或入西戎或歸
<pb:KR4c0067_WYG_002-8b>
諸¶部惟嗢没斯精誠上逹天誘其𠂻㧞自狼居之山願¶
拜龍顔之主封章瀝懇指日誓心不奪之誠介如石<md:KR4c0067_SBCK_002-7b>¶矣
先是有赤心宰相桀傲亂常頗為邉患嗢沒斯潜¶布誠
款於天徳軍使田牟暴其罪状梟首以徇歸大¶國明也
戴聖君忠也去亂邦智也服強敵義也其比¶四夷悉謂
誠臣昔仲尼以曽參孝因為陳君臣父子¶之義以著孝
經今聖主以嗢沒斯忠爰採武義貞烈¶士以為歸忠傳
則聖人善誘之道又何以加於此乎¶廼集秦漢以來至
<pb:KR4c0067_WYG_002-9a>
聖朝去絶域歸中國獲名節自著¶功業保終者三十人
勒成上下兩巻其不因獻款無¶迹可稱者今並不載臣
又聞為善者天報之以福為不¶善者天報之以殃神道
昭晰應如影響嗢沒斯方欲<md:KR4c0067_SBCK_002-8a>¶保大節成大勲宜乎佩服
斯文以為鑒戒臣備位台¶鉉獲奉睿謀受詔序事冠於
篇首¶
　　　黠戞斯朝貢圖傳序¶
昔越裳貢雉薦於宗廟西旅獻獒陳以典訓所以感¶其
<pb:KR4c0067_WYG_002-9b>
至而戒其初也仁聖文武至神大孝皇帝御厯之¶四年
天瑞燦爛王道昭焯五材並用六轡斯柔布政¶宣室以
張神化振兵朔野以耀威靈故得天晬而清¶日晏而明
蟲螟不生嘉穀以成中㝢既安四夷來庭¶由是龍荒君
長黠戞斯遣使注吾合素等上表獻良¶馬二疋絶大漠
而貢赤誠涉流沙而霑赭汗非至徳<md:KR4c0067_SBCK_002-8b>¶所感孰能臻於此
乎皇帝以前有鸞旂焉用驥騄不¶貴龍友鳴駕鼔車乃
命其使見於内殿賜以珍膳錫¶之文錦謹按故相魏國
<pb:KR4c0067_WYG_002-10a>
公賈耽所撰古今四夷述黠¶戞斯者本堅昆國也貞觀
二十一年其酋長入朝授¶以將軍印拜堅昆都督逮于
天寳季年朝貢不絶暨¶中國多難為回鶻隔礙黠戞斯
忿其桀驁乗彼薦饑¶於是破龍庭焚𦋺幕蕭條萬里地
無種落始得出重¶泉而見白日披氛霧而覩青天臣伏
見太宗謂羣臣¶曰南荒西域自逺而至其故何哉宰臣
房𤣥齡對曰¶殊域來朝者中國乂安帝徳遐被所致也
太宗曰向<md:KR4c0067_SBCK_002-9a>¶中國不安亦何縁而至朕覩此懐懼何者昔
<pb:KR4c0067_WYG_002-10b>
秦始皇¶并吞六國漢武帝威加戎狄今殊方異類無逺
不賔¶竊比秦漢想無多愧亦欲傳之子孫念二王之末
途¶朕所以不能不懼爾臣伏思太宗徃日之懼致我唐¶
百代之隆則聖祖詒謀可謂深矣此太宗所以永保¶鴻
名為受命之祖陛下所以丕承王業為中興之主¶豈不
宜哉天㫖以賈耽有陳平鎮撫之才得充國通¶知之敏
其所述作該明古今乃詔太子詹事韋宗卿¶秘書少監
呂述徃莅賔舘以展私覿稽合同異覼縷¶闕遺傳胡貊
<pb:KR4c0067_WYG_002-11a>
兠離之音載山川曲折之状條貫周備<md:KR4c0067_SBCK_002-9b>¶文理洽通臣伏
以貞觀初中書侍郎顔師古上言昔¶周武王天下太平
逺國歸款周史乃集其事為王㑹¶篇今萬國來朝蠻夷
率服實可圖冩請撰為王㑹圖¶有詔從之臣輒因韋宗
卿呂述所紀異聞飾以繢事¶敢叙率服以冠篇首¶
　
　
　
<pb:KR4c0067_WYG_002-11b>
　
　
　
　
　¶
　
