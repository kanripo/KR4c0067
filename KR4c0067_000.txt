# -*- mode: mandoku-view -*-
#+TITLE: 會昌一品集
#+DATE: 2015-09-23 10:18:29
#+PROPERTY: JUAN 0

<md:KR4c0067_SBCK_000-1b>¶周官顧命秦始
皇帝并一區宇丞相李斯實掌其言¶漢興當秦焚書之
<pb:KR4c0067_WYG_000-3b>
後侍從之臣皆不習文史蕭曹之¶輩又乏儒墨之用每
封功臣建子弟其辭多天子為¶之縱委於執翰者亦非
彰灼知名之士武帝使司馬¶相如視草率皆文章之流
以相如非將相器也厥後¶寖㣲寖長下於魏晉亦代有
其人我髙祖革隋文物¶大備在貞觀中則顔公師古岑
公文本興焉在天后¶時則李公嶠崔公融出焉燕許角
立于𤣥宗之朝常¶楊繼美於代宗之代洎憲宗皇帝英
武啟運雄圖赫¶張中興之業髙映前古其時則先太師
<pb:KR4c0067_WYG_000-4a>
忠公翺翔内<md:KR4c0067_SBCK_000-2a>¶署有密勿賛佐之績平吳定蜀時惟其功
及登樞衡¶作霖雨尊王室卑諸侯圖蔡料齊外定内理
顯王言¶于典誥彰帝範于圖籍紀在徽冊播于無窮特
進太¶子少保分司東都衛公長慶中事惠皇為翰林學
士¶訓誥之業彰于前聞昭肅皇帝統握乾符寤寐良弼¶
詔自淮海復升台庭盡付𤣥機允厭神度每彤墀奏¶罷
列承天睠帝亦講伊尹傅説之㫖定元首股肱之¶契以
太平之制度上古之文教咸屬于公焉㑹先太¶后懿號
<pb:KR4c0067_WYG_000-4b>
未立帝明發有永懐之痛公述沙麓神井之¶瑞贊繞樞
懐日之慶懋遵聖緒光慰孝思于是承命<md:KR4c0067_SBCK_000-2b>¶有宣懿祔廟
之制及武宗郊昊天拜清廟文物胥備¶朝廷有禮華夷
述職河朔修貢乃顯神休薦徽號奉¶揚一徳以示萬方
于是撰仁聖文武至神大孝之冊¶封域無虞天子翛然
有求𤣥之思乃範貞金模聖表¶隆準日角燭于宫庭中
外臣僚咸欲頌山河而褒日¶月也公于是有聖容之贊
天街之北獯鬻攸居因饑¶憑陵怙衆强禦嚴之以刁斗
<pb:KR4c0067_WYG_000-5a>
而勃爾無懼申之以文¶告而腆然不率天子震怒旋命
征之公獨運沈機上¶資宸斷萬里勝負决于帷中雷霆
既震犬羊遂潰疣¶贅披抉腥羶解離遁其名王復我貴
主于是有討<md:KR4c0067_SBCK_000-3a>¶北狄之詔天寳末薊門為首亂之地瘡痏
榛棘¶襲世未平至於漁陽帥仲武埽除妖孽臧獲仇讐¶
奉揚威神乃底康靖仍願勒石于盧龍之塞以叙聖功¶
飛章上聞帝用允若公祗膺明命舒展格言呼嘯¶神祗
吐納嵩華當畫而文星見不寐而白鳳來成諸¶侯不朽
<pb:KR4c0067_WYG_000-5b>
之勲尊元后無私之化公於是有幽州紀聖¶功之碑潞
帥劉從諫死其子因闗河之嶮恃甲兵之¶衆請爵爭地
屢聞王庭中外疑迷互撓天聴帝¶將耀神武公累罄忠
謀且言曰重耳在䘮不聞利父¶雄渠受戮祗以抵君况
眀皇舊宫天井内地跨揺<md:KR4c0067_SBCK_000-3b>¶河北脅倚山東豈可行有匪
人坐為汙俗若可忍¶也孰不可容沃心無疑躡足乃定
又曰上黨居天下之¶脊當河朔之喉今漳水雄兵常山
勁卒是為脣齒實¶懼因依不若乘其未萌制其將動帝
<pb:KR4c0067_WYG_000-6a>
俞其奏乃妙選¶使臣以勞諭之嚴立刑賞以勸戒之魏
侯鎮侯勠力從命¶絶壺闗之右臂收泜水之上㳺獲兹
渠魁在此成算¶又轅門叛將横水餘兇竊上相之旌旗
盜晉陽之管¶鑰帝怒斯赫人心愈疑咸以師老于郊梟
巢尚固議¶罷兵者蚊聚請宥過者雷同公又揚笏而言
曰彼地¶則義師帥分宗室是𤣥祖勤商之邑后稷造周
之邦<md:KR4c0067_SBCK_000-4a>¶𤓰瓞具存堂構斯在苟虧策畫不襲仇讐則是奬
彌¶牟逐主之風長冒頓射親之俗詩稱築室于道書謂
<pb:KR4c0067_WYG_000-6b>
疑謀勿成由是洞啟宸衷大破羣議運籌制勝舉無¶遺
策防㣲慮逺必契神機授鉞之臣伏膺承命謝安¶之圍
碁尚刼曹參之飲酒方酣果有軍書繼聞戎捷¶砥磨周
鉞水淬鄭刀萬里來袁尚之頭顱二冢𦵏蚩¶尤之肩髀
歡聲雖震于朝市喜氣不見於形容何其¶纂立功勲鎮
定風俗若是之重也公於是有伐上黨¶之制平晉陽之
敕宗英可汗獻琛貢賮越自絶漠通¶於本朝文畢伯氏
之𦙍呼韓谷蠡之師或執玉而朝靈<md:KR4c0067_SBCK_000-4b>¶囿或解辮而拜甘
<pb:KR4c0067_WYG_000-7a>
泉並垂於冊書光彼明命公於是¶有諭回鶻之命五慰
堅昆之書四文章等於訓𫝊機¶事出於神明固將偃仰
邳石之符傲睨鬼箝之録聞¶之者可以袪聾聵得之者
可以弼邦國每牙管既㧞¶芝泥將熟常於前席親授筆
札公亦分隂可就落簡如¶飛時有急宣闗於宻畫内庭
外制皆不與聞或勢切¶疾雷機難終日宣室未召武帳
莫開公則手疏封章¶達於旒扆當乙夜觀書之際未嘗
不稱美再三此又¶豈可與𫝊洞簫而諷于後庭聞子虚
<pb:KR4c0067_WYG_000-7b>
而嗟不同世者¶論功校徳邪嵗在乙丑羣公常伯以天
子之道貫於<md:KR4c0067_SBCK_000-5a>¶神祗一年而風雨攸序災沴不作二年殲
醜虜興北伐¶之師四年誅狡童詠東征之歌而又移摩
尼之風壊¶浮圖之俗偃兵返樸四海胥定思欲増鴻名
光下武¶公乃觀東序之圖按西崑之牒鋪舒名實藻縟
文采¶類於上帝為唐神宗於是篹章天成功神徳明道¶
之冊文號位既畢華夷㑹同方將命禮官召儒者訪¶匡
衡后土之議採公玉明堂之圖考肆覲之禮於梁¶生取
<pb:KR4c0067_WYG_000-8a>
封禪之文于犬子盡皇王之盛事極臣子之殊¶功而軒
鼎將成禹書就掩然猶進先嘗之藥獻髙手¶之醫藏周
旦請代之書追漢宣易名之美作為大誥<md:KR4c0067_SBCK_000-5b>¶祈于昊天始
終一朝紹續九徳其功伐也既如彼其¶制作也又如此
故合武宗一朝冊命典誥奏議碑贊¶軍機羽檄凡兩帙
二十巻輒署曰㑹昌一品制集紀¶年追聖徳也書位旌
官業也嵗在丁夘亞自左掖出¶為桂林九月公書至自
洛以典誥制命示于幽鄙且¶使為序以集成書尋𤣥珠
<pb:KR4c0067_WYG_000-8b>
莫究其倪域聴希聲莫窮¶於髙下承恩震恐幾移朝夕
援筆而復止者三四伏¶念江陸盡盪辭讓不及因齋潔
以序焉夫全功難恃¶大名難兼日赫于晝而乏清媚月
皎于夜而無陽煦¶冬之為候也則雪霜飄暴凍入肌髪
夏之為用也則<md:KR4c0067_SBCK_000-6a>¶金流石爍火走膚脈如陽春髙秋者稀
焉南則¶毒虺之為厲也北則獯戎黠虜之為患也如洛
邑咸¶秦者幾焉雕鷲不傅之以馳騁驊騮不授之以鶱
翥¶如應龍者鮮焉仲尼聖賢之宗也位止於司冦老聃
<pb:KR4c0067_WYG_000-9a>
道徳之祖也官不過柱史如姬旦者幾焉是以保衡¶傅
説左右殷宗召公畢公寅亮周室咸著大訓克為¶元龜
書契以來未之多有李斯以刻石紀號之文勝¶而不在
休明之運又何足數哉周勃霍光雖有勲伐¶而不知儒
術枚皋嚴忌善為文筆而不至巖廊自是¶已降其類實
繁惟公藴開物致君之才居元弼上公<md:KR4c0067_SBCK_000-6b>¶之位建靖難平
戎之業垂經天緯地之文萃於直躬¶慶是全徳盖四序
之陽春九州之咸雒品彚之應¶龍人倫之姬旦後之學
<pb:KR4c0067_WYG_000-9b>
者其景行之¶云爾鄭亞序
