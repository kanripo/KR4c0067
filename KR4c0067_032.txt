# -*- mode: mandoku-view -*-
#+TITLE: 會昌一品集
#+DATE: 2015-09-23 10:18:30
#+PROPERTY: JUAN 32

¶
<md:KR4c0067_SBCK_032-1a>¶
<pb:KR4c0067_WYG_033-1a>
欽定四庫全書
　李衛公外集巻三
　　　　¶　　¶　　　　　　唐　李徳裕　撰
　　評史(三/)
　　　賔

客論<md:KR4c0067_SBCK_032-1b>¶古人稱周公吐握下士而天下歸心唯周公則可何¶也
文王之子成王之叔父於天下無嫌矣故唯周公¶則可
稟上聖之姿邪不得入是以好士¶不為累也漢武為戾
<pb:KR4c0067_WYG_033-1b>
太子立博望苑使通賔客多以¶異端進者始皆欲招賢
人而天下賢人少小人多賢¶人難進小人易合難進者
鴻㝠易合者膠固矣何以¶知之劉濞有枚乗鄒陽不用
其言而應髙田禄伯為¶其羽翼劉武有鄒陽韓安國不
用其謀而羊勝公孫¶詭為其腹心劉安行隂徳好文辭
雖愛神仙黄白未¶害為善終以左吳被敗以是而知雖
骨肉之親非周<md:KR4c0067_SBCK_032-2a>¶公聖徳皆不可也班固稱四豪者六國
之罪人也今¶不復論矣吕不韋習戰國之餘風陳豨值
<pb:KR4c0067_WYG_033-2a>
漢網之疎¶濶逮乎魏其武安終以權勢相傾自武安之
後天子¶切齒衛霍改節則賔客之為害固可知矣公孫
𢎞起¶客館開東閣以延賔客賢人與㕘謀議非也然謂
之¶賢人必非黨附朝宰交亂將相者矣其時武帝躬親¶
萬機嚴明御下人自中法不敢為非宰相唯有平津¶政
出一空自然無傾奪之勢其賔客故人不¶居顯位未足
為朝廷患也然主父偃言朔方地肥饒¶阻河䝉恬城以
逐匈奴滅胡之本公孫𢎞以為不可<md:KR4c0067_SBCK_032-2b>¶朱買臣發十難𢎞
<pb:KR4c0067_WYG_033-2b>
不能得其一又奏人不得挾弓弩¶吾丘壽王以為不便
上以難丞相丞相詘服則知平¶津之賔客不及天子之
近臣明矣雖有賔客何益於¶謀議哉况世秉大政者常
不下三四人而輕薄遊相¶門與栁槐齊列所謀以傾奪
為首所議以勢利為先¶是以魏其武安之徒共成禍敗
劉班殷鐵之客不相¶往來又役奸智獻竒計者導其邪
徑苟合匪人世道¶險巇無不繇此昔漢武謂田蚡曰君
除吏盡未吾亦¶欲除吏哀帝責鄭崇曰君門如市奈何
<pb:KR4c0067_WYG_033-3a>
以欲禁切主¶上皆賔客之害也余謂丞相閉闗謝絶賔
客則朝廷<md:KR4c0067_SBCK_032-3a>¶静矣¶
　　　謀議論¶
欲知謀議之用捨身名之榮辱觀其立論可知也切¶於
時機明於利害人主易曉當世可行其謀必用而¶終有
後咎鼂錯主父偃是也何者切時機明利害皆¶怨誹所
繇生享其利而自罹其害謀濶意中言髙㫖¶逺其道可
法其術則疎必有髙名而不用於世賈山¶王陽是也謀
<pb:KR4c0067_WYG_033-3b>
議不行故能無患智足應變道可與權¶言雖切於人情
意常篤於禮義謀不盡用而身無近¶憂賈誼是也故當
漢文之世亦無髙位余門客崔世<md:KR4c0067_SBCK_032-3b>¶叔即宋廣平之維私
也又常預燕公代公¶之戎幕故知三丞相才業甚備曰
廣平好言政事燕¶公好言文學至於經國逺慮意鮮及
之與代公言初¶若涉川未知其止寥廓廣大莫見津涯
味之既深思¶意逾宻代公常為西北邊將帥論四夷事
慮必精逺¶則崔之言信有徴矣凡侍坐於君子聞其言
<pb:KR4c0067_WYG_033-4a>
可以知¶其才術逺近用此道也¶
　　　代國論¶
自古得代國之女以為妃未嘗不致危亡之患者何¶也
亡國之餘焉能無怨氣其立基創業之祖宗必皆<md:KR4c0067_SBCK_032-4a>¶一時
之英傑其社稷山川之鬼神嘗為一國之所奉¶受其血
食忿其滅亡故能為厲矣必生妖美之色蠱¶惑當世之
君使其骨肉相殘以壊於内君臣相疑以¶敗於外危亡
之兆鮮不繇此史蘇所謂必有女戎妹¶喜妲巳褒姒是
<pb:KR4c0067_WYG_033-4b>
也史蘇言之詳矣今不復論是以晉¶獻得驪戎佚女太
子有雉經之酷禍及三世符堅納¶慕容娣弟秦宫有鳳
兮之謡敗於五將梁¶武取東昏所幸㡬至危國隋文嬖
陳王之妹終以殞¶身此皆禍敗之著明者也又夏姬入
荆子反疲於奔¶命吳人始叛楚矣吳嬪至晉世祖怠於
為政疆場遂<md:KR4c0067_SBCK_032-4b>¶不靖矣所以王珪者可謂識微之士明於
禍福矣¶
　　　文章論
<pb:KR4c0067_WYG_033-5a>
魏文典論稱文以氣為主氣之清濁有體斯言盡之¶矣
然氣不可以不貫不貫則雖有英辭麗藻如編珠¶綴玉
不得為全璞之寳矣皷氣以勢壯為美勢不可¶以不息
不息則流蕩而忘返亦猶絲竹繁奏必有希¶聲窈𦕈聴
之者悦聞如川流迅激必有洄洑逶迤觀¶之者不厭從
兄翰常言文章如千兵萬馬風恬雨霽¶寂無人聲葢謂
是矣近世誥命唯蘇庭碩叙事之外¶自為文章才實有
餘用之不竭沈休文獨以音韻為<md:KR4c0067_SBCK_032-5a>¶切重輕為難語雖甚
<pb:KR4c0067_WYG_033-5b>
工㫖則未逺夫荆璧不能無瑕¶隋珠不能無纇文㫖既
妙豈以音韻為病哉此可以¶言規矩之内不可以言文
章外意也較其師友則魏¶文與王陳應劉討論之矣江
南唯於五言為妙故休¶文長於音韻而謂靈均以來此
秘未覩不亦誣人甚¶矣古人辭髙者葢以言妙而工適情
不取於音韻¶¶意盡而止成篇不拘於隻耦¶故篇無定曲
辭寡累句譬諸¶音樂古詞如金石琴瑟尚於至音今文
如絲竹鞞鼓<md:KR4c0067_SBCK_032-5b>¶迫於促節則知聲律之為弊也甚矣世有
<pb:KR4c0067_WYG_033-6a>
非文章者¶曰辭不出於風雅思不越於離騷摸寫古人
何足貴¶也余曰譬諸日月雖終古常見而光景常新此
所以¶為靈物也余嘗為文箴今載於此曰文之為物自
然¶靈氣惚恍而來不思而至杼軸得之淡而無味琢刻¶
藻繪珍不足貴如彼璞玉磨礱成器奢者為之錯以¶金
翠美質既雕良寳所棄此為文之大㫖也¶
　　　任臣論¶
欲知國之隆替時之盛衰察其任臣而巳非常之才¶固
<pb:KR4c0067_WYG_033-6b>
不常有齪齪亷謹足以從政矣其次愚魯樸鄙之<md:KR4c0067_SBCK_032-6a>¶人亦
不害國唯異於人者可以懼矣何者陳¶侯愛郭紹以興
侮楚之怒伯陽任公孫以成謀社之¶夢屠黍稱國之興
也天遺之以賢人國之衰也天與¶之以亂人是也然此
人將至必有異物為此先兆故¶知逺君子近小人汙澤
所以興利也鶢鶋止於魯郊¶下展禽之故也鵜鶘集于
魏沼不用管寧之應也是¶以鸜鵒來而師乙歎鵩鳥至
而賈生懼戴鷦巢¶而張臻悲微禽尚能為害况異於此
<pb:KR4c0067_WYG_033-7a>
者昔殷宗懼¶而修徳以消雉雊之變魏明樂以酣身不
免鷹揚之¶恨可以儆戒哉<md:KR4c0067_SBCK_032-6b>¶　　　人物志論¶
余嘗覽人物志觀其索隠精微研㡬𤣥妙實天下竒¶才
然品其人物往往不倫以管仲商鞅俱為法家是¶不究
其成敗之術也¶以子産西門豹俱為器能是不¶辨其精
粗之迹也子産多識博聞叔向且猶不及故¶仲尼敬事
之西門豹非其匹也其甚者曰辨不入道¶而應對資給
<pb:KR4c0067_WYG_033-7b>
是謂口辯樂毅曹丘生是也樂毅中代¶之賢人潔去就
之分明君臣之義自得巻舒之道深¶識存亡之機曹丘
生招權傾金毀譽在口季布以為<md:KR4c0067_SBCK_032-7a>¶非長者焉可以比君
子哉又曰一人之身兼有英雄¶髙祖項羽是也其下雖
曰項羽英分少有范増不能¶用陳平去之然稱明能合
變斯言謬矣項羽坑秦卒¶以結怨闗中棄咸陽而眷懐
舊土所謂倒持太阿授¶人以柄豈得謂之合變乎又願
與漢王挑戰漢王笑¶曰吾寧鬭智不能鬭力及將敗也
<pb:KR4c0067_WYG_033-8a>
自為歌曰力拔山¶兮氣葢世其所恃者氣力而巳矣可
為雄於韓信氣¶又過之所以能為漢王敵聰明睿智不
足稱也¶
　　　朋黨論¶
治平之世敎化興行羣臣和於朝百姓和於野人自<md:KR4c0067_SBCK_032-7b>¶砥
礪無所是非天下焉有朋黨哉仲長統所謂同異¶生是
非愛憎生朋黨朋黨致怨仇是也東漢桓靈之¶朝政在
閽寺綱紀以亂風敎寢衰黨錮之士始以議¶論疵物於
<pb:KR4c0067_WYG_033-8b>
是危言危行刺譏當世其志在於維持名¶敎斥逺佞邪
雖乖大道猶不失正今之朋黨者皆依¶倚倖臣誣陷君
子鼓天下之動以養交游竊儒家之¶術以資大盜所謂
敎猱升木嗾犬害人穴居¶城社不可薫鑿漢之黨錮為
理世之罪人矣今之朋¶邪又黨錮之罪人矣仲長統曰
才智者亦奸兇之羽¶翼勇氣者亦盜賊之爪牙誠如是
言然辨之未盡如<md:KR4c0067_SBCK_032-8a>¶是者皆小才小勇秪能用詭道入邪
徑䑕牙穿屋虺¶毒螫人如巨海隂夜百色妖露焉能白
<pb:KR4c0067_WYG_033-9a>
日為怪哉大¶道之行當韲粉矣¶
　　　虚名論¶
夫與膏肓同病者不可治也與衰亂同風者不可理¶也
劉向上書曰幽厲之際朝廷不和轉相非怨君子¶獨處
守正不撓衆枉勉强以從王事則反見憎毒讒¶愬故其
詩曰黽勉從事不敢告勞無罪無辜讒口嗸¶嗸又曰分
曹為黨往往羣朋將同心以陷忠臣正臣¶進者治之表
也正臣陷者亂之機也漢與幽厲之世<md:KR4c0067_SBCK_032-8b>¶同風矣干寳晉
<pb:KR4c0067_WYG_033-9b>
總論曰朝寡全徳之士鄉乏不貳之¶老進仕者以苟得
為貴而鄙居正當官者以望空為¶髙而笑勤恪其倚仗
虚曠依阿無心者皆名重海内¶晉文與元成之際同風
矣所謂虚曠名重者葢譏山¶濤魏舒之儔耳後之竊虚
名者曽不得與山魏徒𨽻¶齒而靦貌於世未嘗自愧趨
之者如飛蛾赴火唯恥¶不及豈蛩蛩負蟨之謂哉虚名
者以衆多為其羽翼¶時不敢害後來者以聲價出其口
吻人不敢議以此¶相死自謂保太山之安可以痛心矣
<pb:KR4c0067_WYG_033-10a>
　　　食貨論<md:KR4c0067_SBCK_032-9a>¶人君不以聚貨制用之臣處將相弼諧之任則奸邪¶無
所容矣左右貴倖知所愛之人非宰相之器以此¶職為
發身之捷徑取位之要津皆繇此汲引以塞訕¶論領此
職者竊天子之財以為之賂聚貨者所以得¶升矣貴操
其竒嬴乗上之急售於有司以取倍利制¶用者所以得
進矣三司皆有官屬分部以主郡國貴¶倖得其寳賂多
托賈人汚吏處之頗類牧羊而畜豺¶養魚而縦獺欲其
<pb:KR4c0067_WYG_033-10b>
不侵不暴焉可得也故盜用貨泉¶多張空簿國用日蹙
生人日困揚雄上書言漢武運¶帑藏之財填廬山之壑
今貨入權門甚於是矣孟獻<md:KR4c0067_SBCK_032-9b>¶子有言與其有聚斂之臣
寧有盜臣子輿以利國為¶非揚雄以𣙜酤興歎稱其職
者必皆挾工商之術有¶良賈之才析秋毫之數小人以
為能君子所以不忍為也卜式言天久不雨獨烹𢎞羊
天乃雨焉有仲尼之鳴鼓將攻卜式之欲烹致位而反
居相位可為之甚痛哉
<pb:KR4c0067_WYG_033-11a>
　　　近倖論
自古中主以降皆安於近習疎逺忠良其主非不知君
子可親小人可去而不改者其蔽有二一曰性相近二
曰嗜欲深桓靈之主與小人氣合如水之走下火之就
燥皆自然而親結不可解也侯覽張讓所以得蔽君矣
元成二后皆有所嗜吹簫撾鼓之娛微行沈湎之樂非
倖臣無以承意非近習無以近歡𢎞恭石顯所以得蠧
政矣唯人君少欲英明者則能反是如文帝雖有鄧通
<pb:KR4c0067_WYG_033-11b>
趙談所信者賈誼張釋之爰盎此所謂少欲也武帝雖
有韓嫣李延年而所貴者公孫𢎞倪寛卜式此所謂英
明也故君聴不惑政無頗纇近則開元初内有姜皎崔
滌以極宫中之樂外有姚盧蘇宋以修天下之政得元
成之欲享舜禹之名六合晏然千古莫及其故何也倖
臣不得干政事也後代能如漢之文武壽昌習分誅之
事𢎞元致理之要雖有倖¶臣亦何害於理哉¶
　　　竒才論
<pb:KR4c0067_WYG_033-12a>
開成初余作鎮淮甸㑹有朝之英彦亷問剖符於東¶南
者相繼而至余與之讌言皆曰聖上謂丞相鄭公¶覃李
公固言李公石曰李訓稟五常之性服人倫之¶敎則不
及卿等然天下之才卿等皆不如也三丞相¶默然而退
余曰李訓甚狂而愚曽不及於徒隷焉得<md:KR4c0067_SBCK_032-10a>¶謂之竒才也
自古天下有常勢不可變也昔陳平之¶患吕宗而計無
所出嘗閒居深念陸賈繇户而進不¶之覺也賈揣知其
情言曰將相和則社稷安矣因為¶畫策陳平乃寤繇是
<pb:KR4c0067_WYG_033-12b>
以黄金為絳侯壽將相交歡以¶敗産禄近世五王之誅
二張也漢陽王召大將軍李¶多祚謂曰將軍爵服隆貴
誰人與之曰太帝¶與之將軍貲産富侈誰人與之曰太
帝與之將軍子¶弟榮禄誰人與之曰太帝與之因謂曰
感太帝恩乎¶多祚漼然泣下又謂曰今太帝之子深居
鶴禁危若¶綴旒將軍豈有意乎多祚遂感慨受命與之
定策元<md:KR4c0067_SBCK_032-10b>¶載之圖魚朝恩也以崔昭尹神州禆昭日請苑
中牢¶醴以為朝恩羊<md:KR4c0067_SBCK_032-11a>¶及開饌因與北門大將軍王駕鶴<md:KR4c0067_SBCK_032-11b>¶
<pb:KR4c0067_WYG_033-13a>
等結歡共籌隂計而朝恩竟敗夫舉大事非北門無¶以
成功此所謂天下之常勢也李訓因守澄得幸雖¶職在
近宻而日夕遊於禁中出入無礙此時挾守澄¶之勢與
天子契若魚水北軍諸將望其顧眄與目覩¶天顔無異
若以中㫖諭之購以爵賞即諸將從之勢¶如風靡矣訓
捨此不用而欲以神州靈臺遊徼摶擊¶之吏抱闗擁篲
之徒以當精甲利兵亦猶霜蓬之禦¶烈火矣賴中人覺
其變未及其亂向使訓計盡行所¶誅者不過侍從數百
<pb:KR4c0067_WYG_033-13b>
人而巳其(闕/)内數千人與北門¶協力報怨則天下横流
矣何以知之昔竇武之舉事<md:KR4c0067_SBCK_032-12a>¶也以五校士數千人屯都
亭下中官矯詔令張奐率¶營士與陣對陣乃大呼武軍
曰竇武反汝皆集兵當¶宿衛宫省何故隨反者乎自旦
至食時兵降略盡繇¶是知自前代以來禁軍唯畏伏中
官宰臣焉能使其¶效死嗟乎焚林而畋明年無獸竭澤
而漁明年無魚¶既經李訓猖獗則天下大勢亦不可用
也
<pb:KR4c0067_WYG_033-14a>
　　　方士論¶
秦皇漢武非好道者也始皇擒滅六國兼羲唐之帝¶號
漢武剪伐匈奴恢殷周之疆宇皆開闢所未有也¶雖不
能尊周孔之道以為敎化用湯武之師以行弔<md:KR4c0067_SBCK_032-12b>¶伐而英
才逺略自湯武以降鮮能及矣豈不悟方士¶之詐哉葢
以享國既久歡樂已極馳騁弋獵之力疲¶矣天馬碧雞
之求息矣魚龍角觝之戲倦矣絲竹鞞¶鼓之音厭矣以
神仙為竒以方士為玩亦庶㡬黄金¶可成青霄可上固
<pb:KR4c0067_WYG_033-14b>
不在於嗇神鍊形矣何以知之荀¶卿稱千萬人之情一
人之情是也百王之道後王是¶也余聞武宗之言是以
知耳嘗於便殿言及方士皆¶譎詐多偽不可信也上曰
吾知之矣宫中無事以此¶遣悶耳余嘗覽曹植論言左
慈封君達之類家王及¶植兄弟以優笑畜之耳斯言信
矣大抵方士皆習静<md:KR4c0067_SBCK_032-13a>¶者為之隠身巖穴不求聞達如山
鹿野麋是其志也¶豈樂翹車之召哉敢自&KR0247;其術面欺
明主者亦鮮矣¶時既不用逐之可也殺之非也若以其
<pb:KR4c0067_WYG_033-15a>
詐而可知則¶公孫卿欒大無非行詐殺其干勢利以自
&KR0247;者足以¶大戒蘭艾同焚斯為甚矣貞觀末髙宗不誅
天竺方¶士那羅邇婆娑寐逐之歸國斯可為後王法矣¶
　　　小人論¶
世所謂小人者便僻巧佞翻覆難信此小人常態不¶足
懼也以怨報徳此其甚者也背本忘義抑又次之¶便僻
者疎逺之則無患也翻覆者不信之則無尤矣<md:KR4c0067_SBCK_032-13b>¶唯以怨
報徳者不可預防此所謂小人之甚者背本¶者雖不害
<pb:KR4c0067_WYG_033-15b>
人亦不知感昔傷蛇傅藥而能報飛鴞食¶椹而懐恩以
怨報徳者不及傷蛇逺矣背本忘義者¶不及飛鴞逺矣
至於白公負卵翼之徳宰嚭遺灌溉¶之恩陳餘棄父子
之交田蚡忘跪起之禮此可與叛¶臣賊子同誅豈止於
知巳之義也世以小人比穿窬¶之盜殊不然矣夫穿窬
之盜迫於饑寒莫保性命於¶髙貲者有何恩義於多藏
者有何仁愛既無恩義仁¶愛則是取資於道拾金于野
若能識亷恥而不為是¶有償金者之行矣若能忍饑饉
<pb:KR4c0067_WYG_033-16a>
而不食是有䝉袂者<md:KR4c0067_SBCK_032-14a>¶之操矣所以陳仲弓覩梁上之盜
察非惡人以是而¶言盜賊未為害矣然操戈鋋挾弓矢
以衆暴寡殺人¶取財者則謂之盜比於以怨報徳者亦
未甚焉何者¶人之父子兄弟有不相知者有徳於人者
是巳知之¶矣焉得負之哉¶
　
　
　
<pb:KR4c0067_WYG_033-16b>
　
　
　
　
　
　
　
　李衛公外集巻三
