# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.737089
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 32
#+PROPERTY: FILE SB04n0300-032李文饒文集外集-卷第三.
<pb:KR4c0067_SBCK_032-1a>¶
李文饒外集卷第三　窮愁志¶
　論¶
　　賔客論　謀議論¶
　　　代國論　文章論¶
　　　任臣論　人物志論¶
　　　朋黨論　虚名論¶
　　　食貨論　近倖論¶
　　　竒才論　方士論¶
　　　小人論¶
　　　　賓客論¶
<pb:KR4c0067_SBCK_032-1b>¶
古人偁周公&KR0269;握下士而天下歸心唯周公則可何¶
也文王之子武王之叔父於天下無嫌矣故唯周公¶
則可(深知他人言/不可故𠕅之)禀上聖之姿邪不得入是以好士¶
不爲累也漢武爲■太子立愽望苑使通賔客多以¶
異端進者始皆欲招賢人而天下賢人少小人多賢¶
人難進小人易合難進者鴻冥易合者膠固矣何以¶
知之劉濞有枚乗鄒陽不周其言而應高田禄伯爲¶
其羽翼劉武有鄒陽韓安國不用其謀而羊勝公孫¶
詭爲其腹心劉安行隂德好文辭雖愛神僊黃白未¶
害爲善終以左呉&KR0013;敗以是而知雖骨肉之親非周¶
<pb:KR4c0067_SBCK_032-2a>¶
公聖德皆不可也班固偁四豪者六國之罪人也今¶
不復論矣吕不&KR0330;習戰國之餘風陳狶值漢網之踈¶
闊逮乎魏其武安終以權𫝑相傾自武安之後天子¶
切齒衞霍改節則賓客之爲害固可知矣公孫弘起¶
客舘開東閣以延賔客賢人與叅謀議非也然謂之¶
賢人必非黨附朝宰交亂將相者矣其時武帝躬親¶
萬機嚴朙御下人自中灋不敢爲非宰相唯有平津¶
政出一空(音孔出/㠯覧)自然無傾奪之𫝑其賔客故人不¶
居𩔰位未足爲朝廷患也然主父&KR0367;言朔方地肥饒¶
阻河蒙恬城以逐匈奴㓕胡之本公孫弘以爲不可¶
<pb:KR4c0067_SBCK_032-2b>¶
朱買臣彂十難弘不能得其一又奏人不得挾&KR0211;弩¶
吾丘夀王以爲不便上以難丞相丞相詘服則知平¶
津之賔客不及天子之近臣朙矣雖有賔客何益於¶
謀議㢤况世秉大政者常不下三四人而輕薄逰相¶
門與栁槐齊列所謀以傾奪爲𩠐所議以𫝑利爲先¶
是以魏其武安之徒共成禍敗劉班殷鐡之客不相¶
往来又役姦智献竒計者導其邪徑苟合匪人世道¶
險𡾟無不由此昔漢武謂田蚡曰君除吏盡未吾亦¶
欲除吏哀帝責鄭崇曰君門如市人何以欲禁切主¶
上皆賔客之害也余謂丞相閉関謝絶賔客則朝廷¶
<pb:KR4c0067_SBCK_032-3a>¶
靜矣¶
　　　謀議論¶
欲知謀議之用捨身名之荣辱觀其立論可知也切¶
於時機朙於利害人主易暁當世可行其謀必用而¶
終有後咎鼂錯主父&KR0367;是也何者切時機朙利害皆¶
怨誹所由生享其利而自罹其害謀闊意中言高㫖¶
逺其道可灋其術則踈必有高名而不用於世賈山¶
王陽是也謀議不行故能無患智足應變道可與權¶
言雖切於人情意常䔍於禮義謀不盡用而身無近¶
&KR0104;賈&KR0105;是也故當漢文之世亦無高位余門客崔世¶
<pb:KR4c0067_SBCK_032-3b>¶
叔即宋廣平之維&KR0059;也(崔世叔名/犯廟諱)又常預燕公代公¶
之戎幕故知三丞相才業其備曰廣平好言政事燕¶
公好言文學至於經國逺慮意鮮及之與代公言初¶
&KR0002;渉川未知其止寥郭廣大莫見津涯味之既深思¶
意逾宻代公常爲西北邉將帥論四夷事慮必精逺¶
則崔之言信有徴矣凡侍坐於君子聞其言可以知¶
其才術逺近用此道也¶
　　　代國論¶
自古得代國之女以爲妃未嘗不致危亡之患者何¶
也亡國之餘焉能無怨氣其立基創業之祖宗必皆¶
<pb:KR4c0067_SBCK_032-4a>¶
一時之英傑其社稷山川之&KR0294;神嘗爲一國之所奉¶
受其血食忿其㓕亡故能爲厲矣必生妖羙之色蠱¶
惑當世之君使其骨肉相殘以壊於內君臣相疑以¶
敗於外危亡之兆鮮不由此史蘇所謂必有女戎姝¶
喜妲巳褒姒是也史蘇言之詳矣今不復論是以𣈆¶
獻得&KR0784;戎佚女太子有雉經之酷禍及三世符堅納¶
慕容娣弟秦宫有鳯&KR0006;之謡敗於五將(符堅於五/將山破㓕)梁¶
武取東昏所幸幾至危國随文嬖陳主之姝終以殞¶
身此皆禍敗之著朙者也又夏&KR0078;入荆子反疲於奔¶
命吳人始叛楚矣吳嬪至𣈆世祖怠於爲政戎狄乃¶
<pb:KR4c0067_SBCK_032-4b>¶
亂華矣所以王珪者可謂識㣲之士朙於禍福矣¶
　　　文章論¶
魏文典論偁文以氣爲主氣之淸濁有體斯言盡之¶
矣然氣不可以不貫不貫則雖有英辭麗藻如編珠¶
綴玉不得爲全璞之寳矣鼓氣以𫝑壮爲羙𫝑不可¶
以不息不息則流宕而忘返亦猶絲竹繁奏必有希¶
聲窈𦕈𦗟之者恱聞如川流迅激必有&KR0737;洑逶迤觀¶
之者不厭從兄翰常言文章如千兵萬馬風恬雨霽¶
寂無人聲盖謂是矣近世誥命唯蘇庭碩叙事之外¶
自爲文章才實有餘用之不竭沈休文獨以音韻爲¶
<pb:KR4c0067_SBCK_032-5a>¶
切重輕爲難語雖甚工㫖則未逺夫荆璧不能無瑕¶
隋珠不能無纇文㫖旣妙豈以音韻爲病㢤此可以¶
言䂓矩之內不可以言文章外意也較其師友則魏¶
文與王陳應劉討論之矣江南唯於五言爲妙故休¶
文長於音韻而謂靈均以来此秘未覩不亦誣人甚¶
矣古人辭高者盖以言妙而適情不取於音韻(曹植/七言)¶
(話有囘泥諧旅四韻三粲詩有攀原安三覩班固漢/書賛及當時辭賦多用協韻掎於元勛包田舉信是)¶
(也)意盡而止或篇不拘於&KR0215;耦(文選詩有五韻七韻/十一韻十二韻二十)¶
(一韻者今之文字四韻/六韻以至百韻無有&KR0215;)故篇無定曲辭寡累句譬諸¶
音樂古詞如金石琴瑟尚於至音今文如絲竹鞞鼓¶
<pb:KR4c0067_SBCK_032-5b>¶
迫於促節則知聲律之爲弊也甚矣世有非文章者¶
曰辭不出於風雅思不越於離騷摸冩古人何足貴¶
也余曰譬諸日月雖終古常見而光景常新此所以¶
爲靈物也余嘗爲文箴今載於此曰文之爲物自然¶
靈氣惚恍而来不思而至杼軸得之淡而無味&KR0355;刻¶
藻繪珍不足貴如彼璞玉磨礱成噐奢者爲之錯以¶
金翠羙質旣雕良寳𫠦棄此爲文之大㫖也¶
　　　任臣論¶
欲知國之隆替時之盛衰察其任臣而巳非常之才¶
固不常有齪齪廉謹足以從政矣其次愚魯樸鄙之¶
<pb:KR4c0067_SBCK_032-6a>¶
人亦不害國唯異於人者可以懼矣(世所謂/差人也)何者陳¶
侯愛郭紹以興侮楚之怒伯陽任公孫以成謀社之¶
夢屠黍偁國之興也天遺之以賢人國之衰也天與¶
之以亂人是也然此人將至必有異物爲此先兆故¶
知逺君子近小人汙澤所以興利也鶢鶋止於魯郊¶
下展禽之故也鵜鶘集于魏沼不用管寜之應也是¶
以鸜鵒来而師乙歎鵬鳥至而賈生懼戴鷦(一本/作)巢¶
張臻(一本/作)悲㣲禽尚能爲害况異於此者昔殷宗惧¶
而修德以消雉雊之變魏朙樂以酣身不免鷹揚之¶
恨可以儆戒㢤¶
<pb:KR4c0067_SBCK_032-6b>¶
　　　人物志論¶
余嘗覧人物志觀其索𨼆精㣲研幾玄妙實天下竒¶
才然品其人物往往不倫以管仲商鞅俱爲灋家是¶
不䆒其成敗之術也(僧一行偁調盈虚御輕重唯太/公管仲雖覇者之佐不及太公)¶
(亦不宜比商鞅鞅可/與呉起同頗耳)以子産西門豹俱爲噐能是不¶
辯其精麄之迹也子産多識愽聞叔向且猶不及故¶
仲尼敬事之西門豹非其匹也其甚者曰辨不入道¶
而應對資給是謂口辯樂毅曹丘生是也樂毅中代¶
之賢人㓗去就之分朙君臣之義自得卷舒之道深¶
識存亡之機曹丘生招權傾金毁譽在口季布以爲¶
<pb:KR4c0067_SBCK_032-7a>¶
非長者焉可以比君子㢤又曰一人之身兼有英雄¶
高祖項羽是也其下雖曰項羽英分少有范增不能¶
用陳平去之然偁朙能合變斯言謬矣項羽坑秦卒¶
以結怨関中棄咸陽而眷懐&KR0199;土所謂倒持太阿授¶
人以柄豈得謂之合變乎又願與漢王挑戰漢王𥬇¶
曰吾寜闘智不能闘力及將敗也自爲歌曰力㧞山¶
&KR0006;氣盖世其所恃者氣力而已矣可爲雄於韓信氣¶
又過之所以能爲漢王敵聰朙睿智不足偁也¶
　　　朋黨論¶
治平之世教化興行群臣和於朝百姓和於野人自¶
<pb:KR4c0067_SBCK_032-7b>¶
砥礪無所是非天下焉有朋黨㢤仲長統所謂同異¶
生是非愛憎生朋黨朋黨致怨讐是也東漢栢靈之¶
朝政在閽寺綱紀以亂風教&KR0397;衰黨錮之士始以議¶
論疵物於是危言危行刺譏當世其志在於維持名¶
教斥逺佞邪雖乖大道猶不失正今之朋黨者皆依¶
𠋣倖臣誣䧟君子鼓天下之動以養交㳺竊儒家之¶
術以資大盗(大盗謂/倖臣也)所謂教揉升木嗾犬害人穴居¶
城社不可薫鑿漢之黨錮爲理世之罪人矣今之朋¶
邪又黨錮之罪人矣仲長統曰才智者亦姦𠒋之羽¶
翼勇氣者亦盗賊之&KR0438;牙誠如是言然辨之未盡如¶
<pb:KR4c0067_SBCK_032-8a>¶
是者皆小才小勇秪能用詭道入邪徑䑕牙穿屋虺¶
毒螫人如巨海隂夜百色妖露焉能白百爲恠㢤大¶
道之行當韲粉矣¶
　　　虚名論¶
夫與膏盲同病者不可治也與衰亂同風者不可理¶
也劉向上書曰幽厲之際朝廷不和轉相非怨君子¶
獨處守正不撓衆枉勉強以從王事則反見憎毒讒¶
愬故其詩曰宻勿從事不敢告劳無罪無辜讒口嗸¶
嗸又曰分曹爲黨往往群朋將同心以䧟忠臣正臣¶
進者治之表也正臣䧟者亂之機也漢與幽厲之世¶
<pb:KR4c0067_SBCK_032-8b>¶
同風矣于寳𣈆總論曰朝寡全德之士鄕乏不貳之¶
老進仕者以苟得爲貴而鄙居正當官者以望空爲¶
高而𥬇勤恪其𠋣杖虚曠依阿無心者皆名重海内¶
𣈆文與元成之際同風矣所謂虚曠名重者盖譏山¶
濤魏野之儔耳後之竊虚名者曾不得與山魏徒𨽻¶
齒而&KR0804;貌於世未嘗自愧趨之者如飛蛾赴火唯耻¶
不及豈蛩蛩&KR0018;蟨之謂㢤虚名者以衆多爲其羽翼¶
時不敢害後来者以聲價出其口吻人不敢議以此¶
相死自謂保太山之安可以痛心矣¶
　　　食貨論¶
<pb:KR4c0067_SBCK_032-9a>¶
人君不以聚貨制用之臣處將相弼諧之任則奸邪¶
無所容矣左右貴倖知所愛之人非宰相之噐以此¶
職爲彂身之捷徑取位之要津皆由此汲引以塞訕¶
論領此職者竊天子之財以爲之賂聚貨者所以得¶
升矣貴操其竒嬴乗上之急售於有司以取倍利制¶
用者所以得進矣三司皆有官屬分部以主郡國貴¶
倖得其寳賂多託賈人汚吏處之頗𩔗牧羊而蓄豺¶
養無而縱&KR0425;欲其不侵不暴焉可得也故盗用貨泉¶
多張空簿國用日蹙生人日困楊雄上書言漢武運¶
帑藏之財填廬山之壑今貨入權門甚於是矣孟獻¶
<pb:KR4c0067_SBCK_032-9b>¶
子有言與其有聚歛之臣寜有盗臣子輿以利國爲¶
非楊雄以榷酤興歎稱其職者必皆挾工商之術有¶
良賈之才夀昌習分誅之事弘元致理之要雖有倖¶
臣亦何害於理㢤¶
　　　竒才論¶
開成初余作鎮淮甸會有朝之英彦廉問剖符于東¶
南者相&KR0071;而至余與之讌言皆曰聖上謂丞相鄭公¶
覃李公固言李公石曰李訓禀五常之性服人倫之¶
教則不及卿等然天下之才卿等皆不如也三丞相¶
黙然而退余曰李訓甚狂而愚曾不及於徒𨽻焉得¶
<pb:KR4c0067_SBCK_032-10a>¶
謂之竒才也自古天不有常𫝑不可變也昔陳平之¶
患吕宗而計無所出嘗間居深念陸賈由戸而進不¶
之覺也賈揣知其情言曰將相和則社稷安矣因爲¶
畫䇿陳平乃寤由是以黃金爲絳侯夀將相交歡以¶
敗産禄近世五王之誅二張也漢陽王召大將軍李¶
多祚謂曰將軍爵服隆貴誰人與之曰太(一本皆/作大字)帝¶
與之將軍貲産富侈誰人與之曰太帝與之將軍子¶
弟荣禄誰人與之曰太帝與之因謂曰感太帝恩乎¶
多祚漼然泣下又謂曰今太帝之子深居鶴禁危若¶
綴旒將軍豈有意乎多祚遂感慨受命與之定䇿元¶
<pb:KR4c0067_SBCK_032-10b>¶
載之圖魚朝恩也以崔昭尹神州禆昭日請𫟍中牢¶
醴以爲朝恩羊析秋毫之數小人以爲能君子所以¶
不&KR0216;爲也&KR0114;式言天乆不雨獨烹弘羊天乃雨焉有¶
仲尼之鳴鼓將攻卜式之欲烹致位而反居相位可¶
爲之甚痛㢤¶
　　　近倖論¶
自古中主以䧏皆安於近習踈逺忠良其主非不知¶
君子可親小人可去而不改者其蔽有二一曰性相¶
近二曰嗜慾深栢靈之主與小人氣合如水之走下¶
火之就燥皆自然而親結不可觧也侯覧張讓所以¶
<pb:KR4c0067_SBCK_032-11a>¶
得蔽君矣元成二后皆有所嗜吹簫撾鼓之娯㣲行¶
沉&KR0698;之樂非倖臣無以承意非近習無以近歡弘㳟¶
石𩔰所以得蠧政矣唯人君少欲英朙者則能反是¶
如文帝雖有鄧通趙談所信者賈&KR0105;張𥼶之爰盎此¶
所謂少欲也武帝雖有韓嫣李延年而所貴者公孫¶
弘倪寛卜式此所謂英朙也故君𦗟不惑政無頗纇¶
近則開元初內有姜皎崔滌以極宫中之樂外有姚¶
廬蘇宋以修天下之政得元成之欲享舜禹之名六¶
合晏然千古莫及其故何也倖臣不得干政事也後¶
代能知漢之文武及開饌因與北門大將軍王駕鶴¶
<pb:KR4c0067_SBCK_032-11b>¶
等結歡共籌隂計而朝恩竟敗大舉大事非北門無¶
以成功此所謂天下之常𫝑也李訓因守澄得幸雖¶
職在近宻而日夕逰於禁中出入無礙此時挾守澄¶
之𫝑與天子契&KR0002;魚水北軍諸將望其顧眄與目覩¶
天顔無異&KR0002;以中㫖諭之購以爵賞即諸將從之𫝑¶
如風靡矣訓捨此不用而欲以神州靈䑓㳺徼&KR0366;撃¶
之吏抱関擁篲之徒以當精甲利兵亦猶霜蓬之禦¶
烈火矣頼中人覺其變未及其亂向使訓計盡行所¶
誅者不過侍從數百人而已其徒尚數千人與北門¶
恊力報怨則天下橫流矣何以知之昔竇武之舉事¶
<pb:KR4c0067_SBCK_032-12a>¶
也以五校士數千人屯都亭下中官矯詔令張奐率¶
营士與陣對陣乃大呼武軍曰竇武反汝皆禁兵當¶
𪧐衞宫省何故随反者乎自旦至食時兵䧏畧盡由¶
是知自前代以来禁軍唯畏伏中官宰臣焉能使其¶
效死嗟乎焚林而畋朙年無獸竭澤而漁朙年無魚¶
既經李訓猖撅則天下大𫝑亦不可用也¶
　　　方士論¶
秦皇漢武非好道者也始皇擒㓕六國兼羲唐之帝¶
號漢武剪伐匈奴恢殷周之&KR0416;宇皆開闢所未有也¶
雖不能尊周孔之道以爲教化用湯武之師以行吊¶
<pb:KR4c0067_SBCK_032-12b>¶
伐而英才逺畧自湯武以䧏鮮能及矣豈不悟方士¶
之詐㢤盖以享國既乆歡樂巳極馳騁弋獵之力疲¶
矣天馬碧雞之求息矣魚龍角觝之戯倦矣絲竹鞞¶
鼓之音厭矣以神仙爲竒以方七爲玩亦庻幾黃金¶
可成靑霄可上固不在於嗇神錬形矣何以知之苟¶
卿稱千萬人之情一人之情是也百王之道後王是¶
也余聞武宗之言是以知耳嘗於便殿言及方士皆¶
譎詐多■不可信也上曰吾知之矣宫中無事以此¶
遣悶耳余嘗覧曹植論言左慈封君逹之𩔗家王及¶
植兄弟以&KR0278;𥬇蓄之耳斯言信矣大抵方士皆習靜¶
<pb:KR4c0067_SBCK_032-13a>¶
者爲之𨼆身巖穴不求聞逹如山鹿野麋是其志也¶
豈樂翹車之召㢤敢自衒其術&KR0405;欺朙主者亦鮮矣¶
時旣不用逐之可也殺之非也&KR0002;以共詐而可知則¶
公孫卿欒大無非行詐殺其干𫝑利以自衒者足以¶
大戒蘭艾同焚斯爲甚矣貞觀末高宗不誅天笁方¶
士那羅邇(婆/娑)𥧌逐之歸國斯可爲後王灋矣¶
　　　小人論¶
世所謂小人者便僻巧佞飜覆難信此小人常態不¶
足懼也以怨報德此其甚者也背本忘義抑又次之¶
便僻者踈逺之則無患矣飜覆者不信之則無&KR0057;矣¶
<pb:KR4c0067_SBCK_032-13b>¶
唯以怨報德者不可預防此所謂小人之甚者背本¶
者雖不害人亦不知感昔傷蛇傳藥而能報飛鴞食¶
椹而懐恩以怨報德者不及傷蛇逺矣背本忘義者¶
不及飛鴞逺矣至於白公&KR0018;夘翼之德宰噽遺翟漑¶
之恩陳餘弃父子之交田蚡忘跪起之禮此可與叛¶
臣賊子同誅豈止於知巳之義也世以小人比穿窬¶
之盗殊不然矣夫穿窬之盗迫於飢寒莫保性命於¶
高貲者有何恩義於多藏者有何仁愛旣無恩義仁¶
愛則是取資於道拾金於野&KR0002;能識㢘耻而不爲是¶
有償金者之行矣&KR0002;能&KR0216;飢饉而不食是有&KR0170;&KR0209;者¶
<pb:KR4c0067_SBCK_032-14a>¶
之操矣所以陳仲&KR0211;覩梁上之盗察非惡人以是而¶
言盗賊未爲害矣然操戈鋋挾&KR0211;失以衆暴寡殺人¶
取財者則謂之盗比於以怨報德者亦未甚焉何者¶
人之父子兄弟有不相知者有德於人者是巳知之¶
矣焉得&KR0018;之㢤¶
李文饒外集卷第三¶
<pb:KR4c0067_SBCK_032-14b>¶
