# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.279838
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0299-021李文饒文集別集-卷第一.
<pb:KR4c0067_SBCK_021-1a>¶
李文饒别集卷第一¶
　賦上十三首¶
　　成都二首¶
　　　黄冶賦并序¶
蜀道有青城峨眉山皆隱淪所託辛亥&KR0010;有以鑄金¶
術干余者&KR0060;嘆劉向累世懿德爲漢儒宗其所述作¶
振於聖道猶愛信鴻寳幾嬰時僇况流俗之士能無¶
感於此乎因作賦以正之¶
漢武帝遵世承　百蠻以寧自謂德成堯禹功高湯¶
武聞升龍於鼎湖乃&KR0372;心於斯語有方士李少君譎¶
<pb:KR4c0067_SBCK_021-1b>¶
詐丕誕乗邪進取盛偁化丹砂爲黄金可以登青霄¶
而輕舉時董大夫侍側帝曰子知其術乎仲舒進曰¶
臣惟聞天地變化聖人鎔範方士之言臣以爲謟至¶
如圓方爲爐造化爲冶鼓風爲槖熾陽爲火玄黄之¶
氣絪緼和粹禀而生者爲仁爲智是以生寳寔繁終¶
古不匱天地之鎔範鼓鑄也如是及夫堯舜之化大¶
道爲罏中和爲冶聲教爲槖文朙爲火以法天爲造¶
以得賢爲寳是以得其鴻名後天難老至於仲尼無¶
位大莫能致猶鑄顏於與冉底於極智聖人之鎔鑄¶
也取&KR0124;(天地字/一本有)若乃不務逺徳营信秘録祈年永久¶
<pb:KR4c0067_SBCK_021-2a>¶
以極嗜欲斯則不由於正道無益於景福帝曰善乃¶
罷方士而去之故得漢道隆盛令名不虧¶
　　　&KR0030;桐花鳯扇賦并序¶
成都夾岷江磯岸多植紫桐每至暮春有靈禽五色¶
小於玄鳥來集桐花以飲朝露及華落則烟飛雨散¶
不知其所徃有名工繪於素扇以償稚子余因作小¶
賦書於扇上¶
桐始華&KR0006;綠江曙粲鮮葩&KR0006;泫朝露樹曄曄&KR0006;霞舒¶
鳥爛爛&KR0006;星布彼嘉桐&KR0006;貞且徛當暮春&KR0006;彂英&KR0331;¶
豈鵷雛之珍族又棲託乎瓊枝彼零露&KR0006;甘且白&KR0386;¶
<pb:KR4c0067_SBCK_021-2b>¶
晚月&KR0006;洒鮮澤豈青鳥之靈儔常飲吮乎玉液有嘉¶
糓而不喙有喬松而不適獨羙露而愛桐非人間之¶
羽翮逮花落而春歸忽雨散而川寂悵丹穴之何遠¶
想瑤池而已隔爰有妙工圖其麗容宛宛&KR0006;若飱珠¶
於芳蘂飄飄&KR0006;疑振羽於光風感班姬之素扇空皎¶
㓗&KR0006;如霞亦有羙人增華點絢雀伺蟬而輕䳱(&KR0030;扇/南朝)¶
(蟬雀/&KR0057;重)女乗鸞而㣲眄未若繪斯禽於珍箑動凉風於¶
羅薦非欲發長&KR0209;之清香掩高歌之孤轉庻玉女之¶
提携列崑墟之瑤宴乃爲歌曰¶
青春晚&KR0006;芳節闌敷紫華&KR0006;䕃碧湍羙斯鳥&KR0006;&KR0124;鵷¶
<pb:KR4c0067_SBCK_021-3a>¶
鸞具體㣲&KR0006;容色丹彼飛翔於霄漢此藻繪於氷紈¶
雖清秋而已至常愛玩而忘飡¶
　　再至江南四首¶
　　　通犀帶賦并序¶
客有以通犀帶示余者嘉其珍物古人未有詞賦因¶
杼此作盖盡其羙焉¶
君子以良玉比德豈不以温潤而近人惟駭雞之至¶
實亦含章而可珍包黄中之粹色彂竒彩之彬彬芝¶
草繞葩而獵葉烟霞異狀而輪囷雖復孕玄兎於月¶
魄隱青鵉於鏡塵顧霄漢之悠逺悵工人之弗眞匠¶
<pb:KR4c0067_SBCK_021-3b>¶
者以其靈可禦邪光能遠燭剪截本末彂揮藻縟砥¶
若礪金剸如切玉析以爲帶加之盛服御之則祔身¶
禠之則韞櫝似逹人之巻舒不專玩乎掌握矧乎白¶
璧雖美尚不掩瑕何兹物之無玷豈待瑩而增華溫¶
&KR0006;如玉氣舒虹粲&KR0006;若晨光爍霞彼廓落之繁飾諒¶
無足以偁嗟若乃名山岑寂珍圖譎詭栁谷則麟馬¶
粲然扶風則魚龍隱起徒有象而無施故雖奇而莫¶
擬然則美服珍玩近於禍機虞公㓕而垂棘&KR1901;莊武¶
残而龍劍飛先哲所以聞象則服防患則㣲經&KR0049;委¶
珮而去宣子辭環以歸¶
<pb:KR4c0067_SBCK_021-4a>¶
　　　鼓吹賦¶
鼔吹本軒皇因出師而作前代將相有功目假之今¶
藩閫皆備此樂余徃歲剖符金陵有童子六七人皆¶
於此藝特妙每曲宴奏之及再至江南並逾弱冠悲¶
流年之倐忽憶前歡而悽愴乃爲此賦¶
追昔吳㑹之年思爲衞霍之將懷瀚海而發憤想狼¶
居而在望厭桑濮之遺音感簫鼔之悲壯每聞兹樂¶
心焉猶尚爰有侲童(京賦/岀西)頴秀含聰思慮未敢專和¶
發中䌓㑹曲折變態不窮交簻爍電揮手成風或累¶
彂而碎隱或徐弁而從容管孤引以嚖嚖鼔輕投而¶
<pb:KR4c0067_SBCK_021-4b>¶
逢逢若乃清景妍和嘉客來萃登高䑓而互動對芳¶
樹而並吹見鵬鶚之爭厲聳壯士之憤氣(士怒皆鼓/&KR0583;鶚争壮)¶
(名/吹曲)忽疑朔鴈叶於寒煙胡沙蔽於天地其始也若¶
伐木丁丁響連青&KR0115;喧禽萬族聲應崖谷其縱也狼¶
羊闘角奔兕相觸轉石振於崩溪燎野焚於寒竹其¶
終也如風飊暫息萬籟皆肅天地霽而雷霆收川波¶
靜而魚龍伏昔我往矣子衿青青我今來思突而棄¶
&KR0006;諒昔人之多感覩移柳而興悽惜&KR0010;年之易往歎¶
親好之長暌於是勉其成人再命迭作念所思而不¶
見慨悲翁之蕭索(並曲谷/所思悲翁)音豈殊於今昔情自有¶
<pb:KR4c0067_SBCK_021-5a>¶
於哀樂乃知孔將比於鳴蛙陸反思於唳鶴彼衰退¶
於&KR0104;傷並荣華之昭灼¶
　　　白芙蓉賦并序¶
金陵城西池有白芙蓉素蕚盈尺皎如霜雪江南梅¶
雨麥秋後風景甚清漾舟綠潭不覺隆暑與嘉客泛¶
玩終夕忘疲古人惟賦紅蕖未有斯作因以抒思庶¶
得其髣髴焉¶
朱朙夕霽佳木凝隂蘭未歇其秀色鳥尚流其好音¶
泛回塘&KR0006;清景暮環修渚&KR0006;碧流深誠有感於逝節¶
更新　於賞心是時黛葉已繁瓊英始彂揺瑞彩於¶
<pb:KR4c0067_SBCK_021-5b>¶
波上挺纎莖於蘋末忽疑臣蜯濯漪暫覩其朙月復¶
似處子映松遙覿其氷雪煥列宿於長河耀良　於¶
方折㸃白露於葭菼散飛鴻於林樾余乃鼔輕枻入¶
澄瀛(池澤中曰瀛/楚詞曰楚人呼)度柳&KR0142;越蘭蘅斐回容與放志¶
遺榮近汀洲而菱宻出蓮徑而潭平飛鸂&KR3358;起鵁鶄¶
揮水珠而濺葉&KR0978;波紋而抗莖傳羽　而適性合金¶
絲而冩情管度風而音遠歌臨流而轉清既而稍憇¶
川隂暫遊霄外極望漪瀾靜無夕靄又如游女解珮¶
於漢曲宓妃採蓮於湍瀬舒蘊藻以爲席倚立荷以¶
爲盖彂巧笑之芬芳感嘉期之來㑹嗟夫楚澤之中¶
<pb:KR4c0067_SBCK_021-6a>¶
無蓮不紅惟斯華以素爲絢猶羙人以禮防躬銀輝¶
光而流燭玉精氣而舒虹雖有貴其符采且未匹其¶
華容由是南國之姝以爲麗觀延華頸於沼沚曵羅¶
&KR0322;於磯岸且謂降玄實於瑶池徙靈根於天漢悵霄¶
路&KR0006;永絶與時芳&KR0006;共玩&KR0234;高柳之早蟬悲此&KR0010;之¶
過半彼妍姿之昭灼待風雨而消散乃爲歌曰¶
秋水濶&KR0006;秋露濃盛華落&KR0006;歎芙蓉菖花紫&KR0006;君不¶
識萍實丹&KR0006;君不逢想佳人&KR0006;宻靜處顔如玉&KR0006;無¶
冶容¶
　　　重䑓芙蓉賦并序¶
<pb:KR4c0067_SBCK_021-6b>¶
吳興郡南白蘋亭有重䑓芙蓉本生於長城章后&KR0199;¶
居之側移植蘋洲至今滋茂余頃歲徙根於金陵桂¶
亭奇秀芬芳非世間之物因爲此賦以代羙人託意¶
焉昔柳惲爲吳興太守顧座客而歎曰遊汀洲以採¶
蘋憶瀟湘之故人悲白日之已晚惜青春之不返且¶
欲捨瓊蘃於桂山折瑶華於蘭畹客乃偁曰彼有清¶
川爰生瑞蓮紅葩煒而曄曄翠葉小而田田(於常蓮/此花大)¶
(於衆荷/而葉小)願得薦佳名於君子恱麗色於當年於是縱¶
蘭棹泛淪漣吟朱鷺於篴管鳴鵾雞於瑟絃臨漪瀾¶
以遠望歎華艶之何鮮是日際海澄廓微風不起涵¶
<pb:KR4c0067_SBCK_021-7a>¶
麗景於碧湍爛朝霞於清沚鮮膚秀頴攅立叢倚疑¶
西子之顔配自館娃而戻止逺以意之若珠闕玲瓏¶
疊映崑峯粲玉女之光色抗霓旗以相從迫而察之¶
若桂裳重復欝撓丹谷思江妃之窈窕發紅羅之紛¶
郁爾其映蘭芷出蘋萍掩萋萋之衆色挺嫋嫋之修¶
莖泫清露以濯秀流鮮飈而彂精雖草木之無情亦¶
獨立而傾城若乃行潦既收秋光始靜見凉野之夕¶
隂悵回塘之餘景思摘芳以贈逺更臨流而引領翡¶
翠失其輝觧珠璣奪其光頴惟斯物之特麗宜獨秀¶
於寥天在靈境而何降居下澤而何偏有繁華而不¶
<pb:KR4c0067_SBCK_021-7b>¶
實嗟淑&KR0124;而莫傳念莊姜之無子非巧笑之未妍彼¶
天意之所屬諒難得而知焉(三数年故人間罕有/此花無實徙根又不)乃¶
爲歌曰吳山秀&KR0006;烟景媚因淑女&KR0006;感斯瑞蓮雖多¶
兮無厥類蘭徒芳兮何足貴人已去兮代不留獨含¶
情兮託茲地¶
　　　山鳳凰賦¶
仰山在群之坤隅高松翳景名翬所集有䴡鳥殊色¶
(瑞鸚鵡賦/殊色岀應)文如縟綉邑人呼爲山鳳凰　其毛羽重¶
於身命雖遭繒繳終不&KR0108;飛比夫雄鷄断尾則殊知¶
異心矣余感而賦之以貽親友懿靈山之岑寂寔珍¶
<pb:KR4c0067_SBCK_021-8a>¶
禽之可依何文章之英麗信羽族之所稀混赤霄而¶
一色與白日而增輝煥若玉女携宓妃凌丹壑兮遊¶
翠微振桂裳&KR0006;垂組綬騰鏕駕兮曳鸞旗粲若夭桃¶
彂&KR0006;山已春朝霞爛&KR0006;露欲晞或飲于澗或集于磯¶
糅关蕖之絳采掩虹霓之夕霏既而衡網高懸虞人¶
合圍身桂纎繳足履駭機畏采毛之摧落不凌厲而¶
&KR0108;飛乃知玉之敗也以致其瓊弁翠之焚也猶襲其¶
寳衣何異夫懷祿躭寵樂而忘歸玩軒冕而不去惜¶
印綬而無時嗟乎乗君子之噐與茲鳥而同譏¶
　　　孔雀尾賦并序¶
<pb:KR4c0067_SBCK_021-8b>¶
故人以孔雀見遺死於中途將命者提挈(作携/一本)空籠¶
與翠尾皆至余憫而爲賦¶
感君子之嘉惠意未忘於所知携珍禽以贈余諒有¶
貴乎羽儀去&KR0199;國之岑寂歴三湘之嶮&KR0470;念未飛之¶
衆雛懷獨宿之覉雌忽哀鳴而望絶遂委翼而長辭¶
異黄鵠之高翔揭空籠而載馳想綷羽而不見覩修¶
尾而增悲蘭色䒠欝金華陸離垂之&KR0006;疑拖綠盭(戾/音)¶
(名/綬)舉之&KR0006;如飛翠緌嗟紱冕之寄身與鎩翮而一槩¶
雖暫荣而可樂終以飾而賈害况復德輶如毛而鮮¶
舉福輕乎羽而莫載何必負斯尾之翹翹冐長途而¶
<pb:KR4c0067_SBCK_021-9a>¶
效愛¶
　　　智囊賦并序¶
余嘗感漢晁錯魏桓範皆號爲智囊不能全身竟罹¶
大患楊子偁或問多以智殺身雄對曰臯陶以其智¶
爲帝謨箕子以其智爲武王陳洪範殺身者遠矣余¶
久欲賦之比屬逾紀總戎願言不暇今俟罪江徼徬¶
徨歲深筐篋之中典籍皆闕聊以所記古今興敗粗¶
成此賦¶
夫天之清氣爲人而人之清氣爲智苟虚心而冲用¶
必存神而索至况悟養以保身豈憂患之能累何興¶
<pb:KR4c0067_SBCK_021-9b>¶
敗之相詭乃躁靜而殊致或朋遠而無疵或馳䳱而¶
役思故由於彼而入聖門出於此而爭利噐若乃淡¶
然玄黙應變無方韜随和而不耀匣于越而寳藏雖¶
不止如炙輠猶淵然如括囊君子所以有斯號者盖¶
欲保無咎於末光夫智可以養生乃能周物道無夷¶
險用有二拙得於身也祭以免而荀以全失於邦也¶
&KR0391;不容而湯不沒彼前軌之昭然曾未戒於危轍嗟¶
乎水濟舟以致遠亦覆舟於畏途智排患以觧紛亦¶
有患於不虞將必殆於無涯信莫尚於&KR0115;樞或有好¶
學務敏擇仁乃廬斯先哲之所履亦庶幾於不渝然¶
<pb:KR4c0067_SBCK_021-10a>¶
則大智閑閑不嬰世故舉始終而後入先奔沉而預¶
慮或衞足之無術故離形而盡去呂易宗於竒貨疾¶
知来於武庫雖乗勢與億中非淑人之所務鴟夷子¶
喟然歎曰昔我經世徒聞智&KR0104;索遺珠而不得復朙¶
燭其焉求與萬物而道夭又何謨於大猷今吾所謂¶
智者乗五湖之浩蕩未終老於扁舟¶
　　　積薪賦并序¶
此郡巖壑重復榛林欝盛樵採之子未嘗輟音往往¶
㳂流而下詣余求售余因積薪于庭竊有所歎乃爲¶
積薪賦¶
<pb:KR4c0067_SBCK_021-10b>¶
邈巖居之幽遠有楚澤之放臣方絶學以自㸑誠未¶
暇於披榛悲顔子之飯煤感萊蕪之生塵時束藴(本/一)¶
(字/作緼)以請火訪蓬茨於善鄰乃遇樵客維舟水濵余¶
(言/卂)之曰樵採賤業常棲隱淪詩既嘉於刈楚傳亦歎¶
於析薪爾豈延瀨之客不取金而且貧豈叔敖之子¶
以好㢘而苦辛何乃負擔不已其生實勤客顧余而¶
歎曰貴則近禍富多不仁寄迹於此以養吾眞善大¶
雅之知言信蒭蕘之可詢既而交加累積高下齊均¶
矗若井幹疊似龍麟避汍泉而無浸先曲突以斯陳¶
苟知防患之術終無焦爛之賔嗟長孺之昧道常喻¶
<pb:KR4c0067_SBCK_021-11a>¶
此而求伸雖後來而高處亦居上而先焚使薪爲能¶
言之物豈容入㸑而揚芬未若生幽崖之側紏芳桂¶
之輪不近野田之燎免罹匠者之斤冐霰雪以終歲¶
齊天年於大椿¶
　　　欹噐賦并序¶
癸丑歲余時在中樞丞相路公見遺欹噐贈以古人¶
之物永懷君子之心嘗欲報以詞賦屬力小任重朝¶
夕盡瘁固未暇於體物今者公已歿世余又放逐忽¶
覩茲噐悽然懷&KR0199;因追爲此賦置公靈筵¶
昔周道砥平既安且寧赫赫公旦配德阿衡謂難守¶
<pb:KR4c0067_SBCK_021-11b>¶
者成難持者盈始作茲噐告于神朙至仲尼憲文武¶
之道思周公之德入太廟而觀噐覩遺法而歎息且¶
曰月滿而&KR0220;日中則吳彼天道而常然欲久盛而焉¶
得乃沃水而噐察微要終挹彼注茲受之若冲虛則¶
臲卼似君子之困䝉中則端平若君子之中庸既滿¶
則跌霆流電彂噐如坻隤水若河决非神鼎之自盈¶
異衢樽之不竭盖欲表人道之隆替朙百事之有節¶
然茲噐也不以中而自藏不以跌而自傷其過也如¶
彼薄蝕其更也浸彂輝光得其道者居則念於豊蔀¶
動乃思於謙受顏既復而不遠惠屢黜而何咎知任¶
<pb:KR4c0067_SBCK_021-12a>¶
重之必及悟物盈之難久雖神道之無形常參然於¶
前後昔與君子同秉國鈞公得之爲賢相余失之爲¶
放臣覩遺物之猶在懷&KR0199;好而悲辛欲克己以復禮¶
永德報於仁人¶
　　　蚍蜉賦并序¶
此&KR0511;多蚍蜉所居臨流寔繁其&KR0124;或聚於袵席或入¶
於盤盂終日厭苦而不知可禦之術因戯爲此賦令¶
稚子燁和之¶
惟江潭之下國况幽居於澤畔何蝼蟻之㣲物亦有¶
徒而凌亂或泮散於經笥或夤緣於食案余乃戯而¶
<pb:KR4c0067_SBCK_021-12b>¶
問之曰爾能居厚地而漏山阿無乃處吾身而爲大¶
患蟻不能言辭以意宣其㫖曰我禀形於造化亦一¶
氣之所甄嘗濟齊師之乏亦聞嬀德之羶覩封穴而¶
知雨驗寸壤而得泉出以時而不息故學者得而偁¶
焉戴粒而遊若巨鼇之冠神岳繞磨而行若日月之¶
麗清天若乃依垤緣壁滛滛弈弈其聚無聲其行無¶
迹值晏温而出逰當祁寒而入隙迅雷作而不駭微¶
雨灑而自適生雖瑣細亦有行藏止若群羊之聚進¶
如旅鴈之翔乗其便也雖鱣鯨而可制無其&KR0020;也雖¶
蛭蟥而不傷今願悔咼戢于垣墻豈同青蠅之㸃白¶
<pb:KR4c0067_SBCK_021-13a>¶
汙君子之衣裳¶
　　　振鷺賦并序¶
此&KR0511;帶江緣嶺野竹成林每向夕有白鷺群飛集于¶
林杪余所居在峯岑之上臨眺一川翫其往來有以¶
自適因爲此賦¶
日之夕矣川陸載隂有群飛之振鷺顧儔匹而㺯音¶
始遵渚以亂下若濤起於清潯俄矯翼以歸來疑霰¶
集於平林爾其遊止有度不徐不疾散雪彩於江煙¶
皎霜容於寒日映楓葉而暫見入蘆花而還失歎美¶
羽之翩翻感余生之憂慄若乃不爲鷁退常與鴻冥¶
<pb:KR4c0067_SBCK_021-13b>¶
乍回合&KR0006;如練忽寥落兮如星陋汀葭之靡靡棲岸¶
竹之青青又似素旄陳於曠野白筆森於廣庭悲夫¶
綠篠枝弱巢非所㨿簫瑟而多風亦扶踈而受露豈¶
不知陂澤可宿荆榛易固惡下流而不居恐&KR0366;獸之¶
當路逮乎天清潦收獨立蓮漪意態閑暇羽毛襂襹¶
或暫徃而得遊鯈或終夕而守空陂隱青莎以延佇¶
若田父之輟輜重■曰振鷺于飛于彼滄洲聊自適¶
於遐曠本無心於去留思有客於微子愧植羽於宛¶
丘信茲禽之可玩何必從海上之群鷗¶
李文饒别集巻第一¶
