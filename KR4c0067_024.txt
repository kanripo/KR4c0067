# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.403304
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0299-024李文饒文集別集-卷第四.
<pb:KR4c0067_SBCK_024-1a>¶
李文饒别集卷第四¶
　詩下并唱酬共三十五首¶
　　　奉送相公十八丈鎭楊州¶
　　　　西川節度使李　德裕¶
千騎風生大斾舒春江重到武侯廬共懸龜印銜新¶
綬同憶鱣庭訪&KR0199;居取履橋邊啼鳥換釣璜溪畔落¶
　初今来却笑臨卭客入蜀空馳使者車¶
　　　酬西川尚書¶
　　　　淮南節度使王　播¶
昔年獻賦去江湄今日行春到始悲三徑尚存新竹¶
<pb:KR4c0067_SBCK_024-1b>¶
樹四隣惟見&KR0199;孫兒壁間潜認偷光處川上寧忘結¶
網時更見橋邉記名字始知題柱免人&KR0339;¶
　　　題劒門¶
奇峯百&KR0775;懸清眺出嵐烟逈若戈囘日高疑劒倚天¶
參差霞壁聳合沓翠屏連想是三刀夢森然在目前¶
　　　　頃歲入蜀偶題此詩馬上所成數字未穩¶
　　　　今慿連帥尚書盧公再換&KR0199;石㑹昌三年¶
　　　　四月一日守司空兼門下侍郎平章事李¶
　　　　德裕¶
　　　漢州月夕遊房太尉西湖¶
<pb:KR4c0067_SBCK_024-2a>¶
丞相鳴琴地何年閉玉徽(聞於四海/房公以好琴)偶因朙月夕¶
重敞故樓扉桃桺豀空在芙蓉客暫依(與王仲寳長/南史安陸侯)¶
(水依芙蓉何其䴡也/史&KR0067;杲之書称泛渌)誰憐濟川楫長與夜舟歸¶
　　　重題¶
晩日臨寒渚㣲風彂櫂謳鳳池波自閲魚水運難留¶
亭古思宏㨂川長憶夜舟想公高世志祗似冶城遊¶
　　　奉和¶
　　　　兵部侍郎鄭　澣¶
太尉留琴地時移重可尋徽絃一掩抑風月助登臨¶
榮駐清油騎高張白雪音秪言酬唱美良史記王箴¶
<pb:KR4c0067_SBCK_024-2b>¶
　　　重題¶
靜對烟波夕猶思棟宇精卧龍空有處馴鳥獨忘情¶
顧歩襟期遠參差物象横自宜雕樂石爽氣際青城¶
　　　奉和¶
　　　　禮部郎中集賢殿學士劉禹錫¶
木落漢川夜西湖懸玉鈎旌旗還外次舟楫泛中流¶
目極想前事神交如&KR0199;遊瑶琴久已絶松韻自悲秋¶
　　　重題¶
林端落照盡湖上遠風清水榭芝蘭室僊舟魚鳥情¶
人琴久寂寞烟月冀平生一泛釣潢處再唫鏘玉聲¶
<pb:KR4c0067_SBCK_024-3a>¶
　　　房公&KR0199;竹亭聞琴緬慕風流神期如在因重¶
　　　題此作¶
流水音長在青霞意不傳獨悲形解後誰𦗟廣陵絃¶
　　　奉和　鄭澣¶
石室寒飈警孫枝雅噐裁坐来山水操絃斷吊餘哀¶
　　　奉和　劉禹錫¶
尚有竹間露永無綦下塵一聞流水曲重憶飡霞人¶
　　　憶金門&KR0199;遊奉寄江西沈大夫¶
東望滄溟路幾重無因白𩠐更相逢已悲泉下雙琪¶
樹(昌皆已淪没/韋申令武元)又借天邊一卧龍(官南海/杜西川謫)人事升¶
<pb:KR4c0067_SBCK_024-3b>¶
沉纔十載官遊漂泊過千峯思君逺寄西山藥(嘗鎮/大夫)¶
(金丹之術/鍾陵兼好)歲暮相期向赤松¶
　　　錦城春事憶江南五言三𩠐¶
　　　　桐花鳳　百花潭　憶子夜歌並闕¶
　　　早入中書行公主冊禮事畢登集賢閣成詠¶
朙星入東陌燦燦光層宙皎月映高梧輕風彂凉候¶
金門列葆吹鍾室傳清漏簡冊自中来貂黄添宣授¶
更登天祿閣極眺終南岫遥羡商山翁閑歌紫芝秀¶
晨興念始辱夕惕思致冦傾奪非我心悽然感田竇¶
　　　題羅浮石(刻於石上)¶
<pb:KR4c0067_SBCK_024-4a>¶
清景持芳菊凉天倚茂松名山何必去此地有群峯¶
　　　重過列子廟追感頃年自淮服與居守王僕¶
　　　射同題名于廟壁僕射已爲御史余尚布衣¶
　　　自後俱列紫垣繼遊內署兩爲夏官之代復¶
　　　聨左揆之榮荷&KR0194;多同感涕何極因書四韻¶
　　　奉寄¶
白𩠐過遺廟朱輪入故城已慙聨左揆猶喜抗前旌¶
曵履忘年&KR0199;彈冠久要情重看題壁處豈羡棄繻生¶
　　　遙傷茅山縣孫尊師三𩠐¶
蟬蛻遺虛白蜺飛入上清同人悲劒解&KR0199;友覺衣輕¶
<pb:KR4c0067_SBCK_024-4b>¶
黄鵠遥將舉班麟儼未行惟應鮑靚室中夜識琴聲¶
金格期初至颷輪去不停山摧武擔石天隕少微星¶
弟子悲徐甲門人泣蔡經空聞留玉舄猶在阜鄉亭¶
空宇留丹竈層霞被羽衣&KR0199;山聞鹿化遺舄尚鳬飛¶
數日奇香在何年白鶴歸想君旋下泪方欵里閭扉¶
　　　尊師是桃源黄先生傳法弟子常見尊師偁¶
　　　先師靈迹今重賦此詩兼寄題黄先生&KR0199;舘¶
後學方成市吾師又上賔(並是先生弟子/今茅山宫觀道士)洞天應¶
不夜源樹秪如春(桃源事/此並述)棊客留童子(生弟子&KR0669;源/瞿山童卽先)¶
(載在傳記/得仙人棊子)山精避直神(坐有聲先生疑山神所爲/先生初至茅山童子觸法)¶
<pb:KR4c0067_SBCK_024-5a>¶
(靈異如此矣/書符召至之其)無因握石髓及與養生人¶
　　　僕射相公偶話於故集賢張學士㕔冩得德¶
　　　裕與僕射&KR0199;唱和詩其時和者五人惟僕射¶
　　　與德&KR0073;皆列高位凄然懷&KR0199;輒献此詩¶
賦感隣人篴詩留夫子墻延年如有作應不用山王¶
(以貴不得列於五君之数/顔延年五君詠山濤王戎)¶
　　　惠泉¶
茲泉由太㓗終不畜纎鱗到底清何益含虛勢自貧¶
朙璣難秘彩美玉詎潜珍未及黄陂量滔滔豈有津¶
　　　無題¶
<pb:KR4c0067_SBCK_024-5b>¶
松倚蒼崖老蘭臨碧洞衰不勞鄰舍篴吹起&KR0199;時悲¶
　　　題冠盖里(在㐮州南大山下)¶
偶来冠盖里媿是&KR0199;三公自喜無兵術輕裘上閟宫¶
　　　離平泉馬上作¶
十年紫殿掌洪鈞出入三朝一品身文帝寵深陪雉¶
尾武皇恩厚宴龍津黑山永破和親虜烏嶺全阬跋¶
扈臣自是功高臨盡處禍來名滅不由人¶
　　　謫仙領南道中作¶
嶺水爭分路轉迷桄榔椰葉暗蠻溪愁衝毒霧逢蛇¶
草畏落沙䖝避燕泥五月畬田收火米三更津吏報¶
<pb:KR4c0067_SBCK_024-6a>¶
潮雞不堪腸斷思鄉處紅槿花中越鳥啼¶
　　　到惡溪夜泊蘆島¶
甘露花香不再持遠公應怪負前期青蠅豈獨悲虞¶
氏黄犬應聞笑李斯風雨㢓昏蠻日月烟波魂斷𢙣¶
溪時嶺頭無限相思泪泣向寒梅近北枝¶
　　　登崖州城作¶
獨上高樓望帝京鳥飛猶是半年程青山似欲留人¶
住百匝千遭遶𨛦城¶
　　　歌篇三𩠐¶
　　　　鴛鴦篇¶
<pb:KR4c0067_SBCK_024-6b>¶
　　　　霜夜對月聽小童薛陽陶吹笛(二首闕)¶
　　　　南梁行(和二十二凡)¶
江城欝欝春草長悠悠漢水浮清光雜英飛盡空和¶
景綠楊隂重官舍靜此時醉客縱横書公言可薦承¶
朙廬青天詔下&KR0194;光至頒籍金閨徵石渠重歸山路¶
烟嵐隔巫山未深晚花折澗底紅光奪日燃揺風有¶
毒愁行客杜鵑啼咽花亦殷聲悲絶艶連空山斜陽¶
瞥暎浅深樹雲雨飜迷崖谷間山雞錦質矜毛羽透¶
竹穿蘿命儔侶喬木幽谷上下同雄雌不異飛棲處¶
望秦峯逈過商顏浪疊雲堆萬簇山行盡杳冥青嶂¶
<pb:KR4c0067_SBCK_024-7a>¶
外九重鍾漏紫雲間元和列侍朙光殿諫草初焚市¶
朝變北闕趍臣半隟塵南梁咲客皆飛霰追思感歎¶
却昏迷霜鬂愁吟到曉雞故園歲深開斷簡秋堂月¶
曉掩遺袿鳴鳴曉角霞輝粲撫劒當楹一長歎芻狗¶
無由學聖賢空持感激終昏旦¶
李文饒别集巻第四¶
<pb:KR4c0067_SBCK_024-7b>¶
