# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.159679
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0298-018李文饒文集-卷第十八.
<pb:KR4c0067_SBCK_018-1a>¶
李文饒文集卷第十八　㑹昌一品制集¶
　進獻¶
　　進上尊號玉册文狀¶
　　進上尊號玉册文狀¶
　　進真容讃狀¶
　　進幽州紀聖功碑狀¶
　　進&KR0219;戞斯朝貢圖傳狀¶
　　進侍宴詩一首狀¶
　　進新舊文十卷狀¶
　　進瑞橘賦狀¶
<pb:KR4c0067_SBCK_018-1b>¶
　　進西南備邉狀¶
　辭讓¶
　　辭官表¶
　　讓太尉第二表(連批荅)¶
　　讓太尉第三表¶
　　讓官表¶
　　讓司空後舉王起自代狀¶
　　加司徒請停册禮狀¶
　　請改封衛國公狀¶
　　爲星變陳乞狀¶
<pb:KR4c0067_SBCK_018-2a>¶
<pb:KR4c0067_SBCK_018-3a>¶
罪成功清和六合雖有鴻筆猶難措辭况臣從吏多¶
年文業久廢克勵疲病莫副殊知祗荷明恩倍懐兢¶
惕謹以撰訖謹連進上不任榮抃惶越之至謹録奏¶
聞伏候■敕旨¶
　　　進真容讚狀¶
奉宣令臣撰者臣㓜習儒風莫能勵己長從吏役無¶
所成名雖嘗忝禁林獲掌綸命學既慙於刻鵠文有¶
愧於雕蟲陛下假以恩光常加寵飾賜令撰述益荷¶
殊榮但以談天者豈測其高酌海者莫知㝠廣聖功¶
神武睿德文思雖欲賛&KR0045;實撰不逮今巳撰訖謹連¶
<pb:KR4c0067_SBCK_018-3b>¶
封上塵黷嚴扆無地自容不任兢惶榮抃之至¶
　　　進幽州紀聖功碑狀¶
奉宣令臣撰述者北狄强悍勇於四夷前代聖王莫¶
能制伏昨者囘鶻雖乗危蹙勢巳内侵豺狼之師尚¶
餘十萬陛下神武雄㫁智出萬方震天威以霆聲碎¶
獯戎而瓦解武功盛烈高頴百王豈比周穆犬戎之¶
征荒服不至漢武馬邑之詐羣帥無功將垂耿光宜¶
命鴻筆臣學藝荒淺久病殘衰紀軒后之功徒知竭¶
思叙唐堯之德終愧難名採其功狀稍似摭實今巳¶
撰訖謹連進上輕黷宸扆不任惶越謹録奏聞¶
<pb:KR4c0067_SBCK_018-4a>¶
　　　進頡戞斯朝貢傳圖狀¶
臣二十一日於延英面奏吕述等准敕訪黠戞斯國¶
邑風俗編為一傳余修撰巳成稍似詳備臣伏見貞¶
觀初因四夷來朝太宗令閻立本各寫其衣服形貌¶
為職貢圖臣謹令畫工注寫注吾合素等形狀列於¶
傳前兼臣不揆淺陋輒撰傳序所兾聖明柔逺之德¶
高於百王絶域慕義之心傳於千古輕黷宸嚴伏増¶
兢惧謹封上進¶
　　　進侍宴詩一𩠐狀¶
伏以六合清和四夷慕義芳春令節錫宴羣臣見膏¶
<pb:KR4c0067_SBCK_018-4b>¶
露之晞陽喜薰風之解愠萬心歡樂累日忘疲伏惟¶
陛下睿德日新文章天縱詞高黄竹思縟白雲含毫¶
而瑞景&KR0045;光摛藻而非烟動色臣早司綸綍嘗忝内¶
庭雕蟲薄技實感憲宗穆宗文宗知奬不測不揆淺¶
薄輒進詩一𩠐輕黷宸嚴伏増惶惕謹随狀奉進¶
　　　進新舊文十巻狀¶
四月二十三日奉宣令狀臣進來者伏以&KR0045;雄云童¶
子雕蟲篆刻壯夫不為臣往在弱齡即好辭賦性情¶
所得衰老不忘屬吏職嵗深文業多廢意之所感時¶
乃成章豈謂擊壤庸音謬入帝堯之聴巴渝末曲猥¶
<pb:KR4c0067_SBCK_018-5a>¶
蒙漢祖之知跼蹐慙惶神魂飛越謹録新舊文十巻¶
進上輕黷宸嚴¶
　　　進瑞橘賦狀¶
今月十九日聖恩賜臣朱橘三顆者伏以逺自湘山¶
移根清禦䝉雨露之渥澤比日月之休光始發素荣¶
俄成丹實誠宜奉金華之宴助玉食之甘豈謂恩及¶
賤微獲觀嘉瑞臣久參綸命常効雕蟲仰荷皇慈&KR0186;¶
獻小賦輕黷宸扆倍積兢惶臣又伏見𤣥宗朝種柑¶
結實宣付史舘祖宗故事敢不奏聞其賦謹随狀上¶
進臣不任感恩踴躍之至謹奉狀以聞¶
<pb:KR4c0067_SBCK_018-5b>¶
　　　進西南備邊録狀¶
伏以犬戎歴代為患國之仇讐南蠻自經負恩常懐¶
反側西蜀兩路實繫安危臣頃在西川講求利病頗¶
収要害之地實盡經逺之圖因著西南備邊録十三¶
巻臣所創立城鎮兼畫小圖米塩器甲無不該備昔¶
蕭何收睿覽第四巻敘維州本末尤似精詳所兾聖¶
慈知臣竭力奉公盡心立事所至之地不敢苟安輕¶
黷宸嚴伏増戰越¶
　　　讓官表¶
臣某言伏以臣之事君猶子之事父若情有所隠志¶
<pb:KR4c0067_SBCK_018-6a>¶
在茍安不自披誠即為冒寵臣某誠皇誠恐頓首頓¶
𩠐伏惟仁聖文武至神大孝皇帝去邪用相有大舜¶
之功柔逺固存臻漢宣之理故得王道正直海内邊¶
朔底寧干戈永戢文朙之化方致雍熙螢爝之光所¶
宜自息豈敢虛矯上負君親臣始自孩童常多疾病¶
逮於壯嵗猶甚虛羸屬亷問江南荏苒八嵗移鎮巴¶
蜀𩠐尾三年暑濕所侵遂成沉痼患風毒脚氣十五¶
餘年服藥過虛又得渴疾毎日自午巳後暝&KR0365;失常¶
形骸僅存心氣俱竭唯恐晩歸私第　盡道途臣伏¶
見國史岑文本受委既深形骸頓竭太宗嘗謂左右¶
<pb:KR4c0067_SBCK_018-6b>¶
知其將盡韋處厚積以虛憊不早退身侍立之時仆¶
於玉堦之下臣竊以二臣為戒不敢遑安所兾陛下¶
𢎞太宗之仁不軫念於無及臣得延處厚之數免自¶
促於明時伏望陛下察臣懇誠矜臣衰耗得罷繁務¶
退守州行稍獲安閑漸自頥養一二年後或兾有瘳¶
臣儻餘齡尚存筋力未朽必當灰身粉骨上報聖慈¶
不任祈恩之至謹奉表(批答不録)¶
　　　讓太尉第二表(第一表舍人撰不/録同日更進此表)¶
臣某言臣今日巳進讓表驚寵之心不遑啓處再陳¶
恐懇實惧為煩臣某(中謝)伏見國初巳來授此官唯¶
<pb:KR4c0067_SBCK_018-7a>¶
有匕人尚父子儀猶以懇辭而免近者智興載義皆¶
超拜太傅太保只縁朝廷重惜此官裴度守司徒十¶
年竟不遷授以臣僣越必致顛擠况臣既無汗馬之¶
勞涓塵莫効又有負薪之&KR0858;曠廢至多唯陛下寵以¶
羙名榮皆過實而臣靦顔自處竊位偷安非止獲朝¶
野之譏實恐受神明之譴輒披丹款猶兾聴從伏望¶
息罷新恩且守舊秩不任祈恩迫切之至謹再奉表¶
以聞臣某(云云)¶
　　省表具知我文祖有文貞房社左右前後若日¶
　　月照臨緝熙帝圖肇𩔰天禄異代同德建勲垂¶
<pb:KR4c0067_SBCK_018-7b>¶
　　休克相朕躬光集大命功居第一節貫在三神¶
　　開智謀識洞蓍蔡用䕫龍之道振堯舜之風懸¶
　　衡不欺朗鑑能燭乃者葷狁狂蹷參剪伐之權¶
　　頑童侵虐啓平殄之䇿替我獨㫁挺身羣疑子¶
　　房潛運於先機張華堅執於必克制變兵事訂¶
　　謨國經晝則共議公朝夜多不寐私室輝發綸¶
　　綍揣摩典章弼亮五年風雨一志剛徤不倚謙¶
　　尊益光見呉芮蕭何之心盡食蘖飲氷之節今¶
　　邊烽息照兇首巳殱允賴疇咨克平夷夏特寵¶
　　槐庭之拜俾崇鳯沼之榮巍峩三台耀映千古¶
<pb:KR4c0067_SBCK_018-8a>¶
　　未為寵答繼有讓章體朕至懐宜㫁來表所謝¶
　　知¶
　　　讓太尉第三表¶
臣某言臣聞廟器不盈周公戒其必覆馬力巳竭顔¶
氏知其必顛臣竊感之以憂以蹙臣某(中謝)昔子文¶
避祿竟之逃死冶厪辭卿迫於惧禍伏以上公亢極¶
本待勛臣其間或授時賢皆是元老臣既非𦒿艾又¶
乏戰功奉宸筭而曽靡運籌假英威而未嘗推轂有¶
何勞効䝉此殊荣夙夜自思至今戰汗伏見廣德二¶
年九月十七日代宗受尚父汾陽王此官三讓而免¶
<pb:KR4c0067_SBCK_018-8b>¶
至大歴十四年閏五月三日德宗再申前命重受尚¶
父不許陳讓三載而終臣竊思尚父十五餘年得延¶
光寵豈非牢讓而致隲所持昨者恭惟聖奬至深恩¶
意加等秪受典册未敢固辭臣伏念齒髮雖彫心力¶
猶扗實願贊陛下升平之運見萬方仁壽之期東封¶
告成大典咸備然後散金娯老歸守丘園貪全盛時¶
不忍自促所以再陳懇款上凟皇明竭至敬而不敢¶
繁文陳至誠而不為飾讓心懇詞直庶獲聴從伏望¶
特追新恩却守舊秩臣不任懇迫屏營之至¶
　　省表具之褒德賞功禮經備舉疇庸答効國典¶
<pb:KR4c0067_SBCK_018-9a>¶
　　攸存昔子儀以外止軍功所宜牢讓今卿以内¶
　　匡時政非合固辭况道濟公忠才兼文武弼諧¶
　　五載始終一心頃以虜寇初平纔息戈甲旋又¶
　　潞童怙亂須議剪除唯卿竭誠與我同志晉武¶
　　平呉之計全在張華漢髙鎮俗之謀誰先周勃¶
　　所以舉兹寵秩用答元勛恨更無官以償忠節¶
　　且三載考績猶進律以甄勞况五兵成功無超¶
　　位而表異自予遷授非限常程式示恩榮允符¶
　　公論是宜贊傑用佐經邦王祥之碩德當任楊¶
　　秉之貞亷稱職未酬萬一無至再三勉服官常¶
<pb:KR4c0067_SBCK_018-9b>¶
　　宜㫁來表¶
　　　讓官表(批答不録)¶
臣某言臣聞道不欲盈𤣥祖之至誠人惡其上魯史¶
之明規既以迫於愚衷敢慮動而生悔臣某(中謝)臣¶
頃居宰弼獲戾於時既望汨以懐沙&KR0372;赴湘而溺死¶
自謂永違白日莫覩青天雖文宗墜履不遺驟分圭¶
瑞而微臣傷弓是惧常蹈春氷伏值陛下大朙初升¶
臨照四海知臣常忝禁署逮事穆宗念巳廢之舊物¶
憫既傷之弱羽召自滄海擢授黄閣明德每覆其瑕¶
疵至仁常矜其衰疾參贊萬務倐巳六年裘冕禋郊¶
<pb:KR4c0067_SBCK_018-10a>¶
再覩配天之禮干戈問罪三見拘原之功所謂百生¶
遭逢千載際㑹徵倚伏之數惟恐罹灾思存亡之幾¶
所宜知止非慕三公乞骸之請敢希二疏解組之風¶
忍去盛時自貽深戚實以久嬰沉痼年漸衰遅宗族¶
孤單兄弟衰落先臣松檟近在東國家屬數人皆居¶
上國不欲逺離京闕只願歸老田園伏望陛下深鍳¶
孤忠特遂丹懇察臣上報聖德不必須在鼎司改授¶
閑官優游暮齒所兾自知稅駕無李斯之歎音便保¶
懸輿復韋賢之故事進退惶灼伏地涕零不任兢惶¶
感切之至謹奉表陳乞以聞臣某(云云)¶
<pb:KR4c0067_SBCK_018-10b>¶
　　　上司空後舉太常卿王起自代狀¶
伏准建中元年正月五日敕常參官上後三日舉一¶
人自代者昔東漢以陳蕃為三公其讓表曰不&KR0317;不¶
忘率由舊章臣不如太常胡廣臣伏見前件官五朝¶
舊老一代名臣孔門四科實居其𩠐臯繇九德無不¶
備包足以燮和隂陽允叶人望當唐虞讓德之舉副¶
陛下則哲之知伏望察臣至誠之非飾請所兾虞丘¶
無蔽賢之咎臧文免竊位之譏謹録奏聞伏候¶
敕㫖¶
　　　加司徒請停册禮狀¶
<pb:KR4c0067_SBCK_018-11a>¶
臣伏見今月二十二日制書制授臣司徒仍令所司¶
擇日備禮册命者臣竊位妨賢允宜黜免聖慈寛宥¶
擢授中台跼蹐慙惶若臨泉谷伏以明庭授册上路¶
乗軒豈可以靦冒之容再塵清廟不稱之服重列天¶
衢為衆目之所&KR0339;致處士之横議臣且自愧况在周¶
行人以伐叛之時所宜務簡炎蒸之候不可勞人伏¶
見大和四年裴度受司徒平章事故辭册禮竟獲允¶
從既有近例足得循守伏望陛下察臣懇款皆自至¶
誠册命之禮特賜停罷臣不任¶
　　　請改封衛國公狀¶
<pb:KR4c0067_SBCK_018-11b>¶
臣今日䝉恩進封趙國公承命哀惶不任感涕臣亡¶
父先臣憲宗寵封趙國先臣與嫡孫寛中小名三趙¶
意在傳嫡嗣不及支庶臣前年恩例進封合是趙郡¶
臣以寛中之故改就中山亡祖先臣曽居衞州汲縣¶
解進士及第儻家聖恩改封衞國遂臣私誠庶代受¶
殊榮免違先志如䝉允許望賜帖麻施行臣不任悲¶
懇屏營之至謹奉狀奏聞¶
　　　為星變陳乞狀¶
臣某言伏以謫見于天以警在位稽於前史皆有朙¶
徵臣某(中謝)臣才非時須量乖公器因縁門䕃遂沗¶
<pb:KR4c0067_SBCK_018-12a>¶
華資出入蕃宣巳逾三紀早負素飡之責常愧周行¶
老無黄髮之謀空竊髙位夙夜思省氷炭在心近伏¶
見熒惑順行稍逼上相實惧天譴以致身災武德七¶
年熒惑犯左執法右僕射蕭瑀遜位貞觀十五年熒¶
惑犯上相左僕射髙士亷遜位國史之内此例至多¶
臣人微才輕位忝上相倘冒恩寵猶自懐安忽至顛¶
擠必傷𤣥化雖竭誠報國必不愧於明神盡禮事君¶
志實貫於氷雪所慮物忌其滿天與之災跼蹐兢惶¶
不知所㨿伏望聖慈察臣單緒海内孤根百口童䝉¶
仰臣覆露一門宗祀須臣　特免上公退歸私第¶
<pb:KR4c0067_SBCK_018-12b>¶
所兾中衢擊壤復比於堯君舊里懸車不慙於漢相¶
臣不任祗恩皇迫之至¶
　　　張仲武與臣書四紙(内一紙信物數)¶
今古月曰仲武判官華封輿到臣宅送前件書并信¶
物等巳聞奏訖臣素具懇誠實非飾讓臣登朝序垂¶
二十年未曽為宰相撰碑所悉盖縁雕䖝薄伎巳忝¶
榮名不願鬻文更受財貨比見文士或巳居重位或¶
巳是暮年矻矻為文只望酬報臣心鄙耻所不樂聞¶
大和中幽州刺史李載又撰碑歛取大過軍亂之際¶
怨詞頗甚况今陛下聖明御㝢風教鼎新文德邁於¶
<pb:KR4c0067_SBCK_018-13a>¶
羲軒武功高於周漢河朔節將皆竭忠誠尤宜示以¶
典章令知法度臣忝居台&KR0599;過受殊恩若不守亷隅¶
坐厚賂何以仰裨𤣥化表率庶僚倘以仲武之情不¶
可全阻許臣量受一千匹巳是乖臣本心伏希聖慈¶
鑒臣丹懇仲武書謹封進上臣不任(云云)¶
　　　再讓仲武寄信物狀¶
右高品孟公度至奉宣聖㫖縁河朔體太令臣即受¶
者伏以浩蕩之功生靈共載擊壤之内謳歌必歸昨¶
者藩臣拜章願紀貞石臣謬當臣願獲聖功才力至¶
㣲神武難備莫能相質空愧雕䖝豈敢廣受縑素増¶
<pb:KR4c0067_SBCK_018-13b>¶
其蕪鄙虧於事體乖臣本心昨日進狀懇辭誠非飾¶
讓實以文至淺陋巳慙黄絹之工取又不亷益昧素¶
系之節愚衷上啓宸鑒未囘特降王人重宣聖㫖捧¶
戴慙惧進退徬徨臣事君之心實無所隠終希允臣¶
誠懇獲守典章使亷儉興行皇風遐暢謹再狀以聞¶
臣不任(云云)¶
李文饒文集卷第十八¶
<pb:KR4c0067_SBCK_018-14a>¶
