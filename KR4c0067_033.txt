# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.778357
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0300-033李文饒文集外集-卷第四.
<pb:KR4c0067_SBCK_033-1a>¶
李文饒外集卷第四　窮愁志¶
　論¶
　　貨殖論　近世良相論¶
　　近世節士論　折群疑相論¶
　　禱祀論　黃冶論¶
　　祥瑞論　冥數有報論¶
　　周秦行紀論(秦行紀附/牛僧孺周)梁武論¶
　　喜徴論¶
　　　貨殖論¶
欲知將相之賢不肖視其貨殖之厚薄彼貨殖厚者¶
<pb:KR4c0067_SBCK_033-1b>¶
可以曰天機斡河嶽使左右貴倖役當世奸人&KR0002;孝¶
子之養父母矣隂陽不能爲其冦寒暑不能成其疾¶
&KR0017;神不能促其數雷霆不能震其邪是以危而不困¶
老而不死縱人生之大欲處將相之極休兄弟光華¶
子孫安樂昔公孫朝穆好酒及色而不慕荣禄鄧析¶
猶謂之真人况兼有荣樂乎後世雖有貶之者如用¶
斧龯於糞上施桎梏於朽株無害於身矣則大易之¶
害盈福謙老氏之多藏厚亡不足信矣昔秦時金䇿¶
謂之夭醉豈夭之常醉㢤故𣈆世唯貴於錢神漢台¶
不慙於銅臭謂子文無兼曰之積顔氏樂一瓢之飮¶
<pb:KR4c0067_SBCK_033-2a>¶
晏平仲祀不掩豆儀休相以㧞葵皆爲薄命之人矣¶
如嚮者四賢天與之生則生天與之夀則夀窮逹夭¶
夀皆在彼蒼而望貴倖之知奸人之譽終身不可得¶
矣余有力命賦以致其意庻後之知我者興歎而巳¶
　　　近世良相論¶
客謂余曰楊子灋言有重黎顔騫二篇(廟諱不書/顔子名犯)¶
品藻漢之將相敢問近代良相可得聞乎余曰唯唯¶
夫股肱與&KR0002;同體四海之所瞻也恩義至重實先於¶
愛敬非社稷大計不可以強諌亦猶父有諍子不𫉬¶
已而諍豈可以爲常也唯宜將朙獻替致其主於三¶
<pb:KR4c0067_SBCK_033-2b>¶
代之隆孝經曰天子有諍臣七人非宰相之職也必¶
求端士正人以當言責導其謇諤救其患難而已唯¶
聖人言危而不持顛而不扶則焉用彼相此亦將朙¶
獻替之謂也使其君昭朙令德不至於顛危也漢之¶
良相十數人矣公孫弘開陳其端而不肯廷辯固未¶
可也蕭望之剛不護𨶕王嘉訐而犯上致元哀二后¶
有信讒邪之惡戮忠直之名此其失者也魏相薛廣¶
德持重守正弼諧盡忠可謂得宰相體矣近世貞以¶
制動思在無邪松栢所以後凋藜藿由是不採貴不¶
患失言必匪躬似薛廣德者鄭丞相陳丞相有之矣¶
<pb:KR4c0067_SBCK_033-3a>¶
(徒故左僕射陳司徒/此謂故右僕射鄭司)麟之爲瑞也仁而不觸玉之爲¶
寳也廉而不劌恕以及物善不近名高朗令終天下¶
無怨似丙愽陽者王丞相鄭丞相有之矣(書王丞相/此謂故中)¶
(丞相/故鄭)好古洽聞應變膚敏幾可以成務智足以取捨¶
仁愛樂善勤瘁奉公逄時得君不失其正似倪寛者¶
韋丞相李丞相有之矣(空故侍中李司空/此謂故中書韋司)困於臲卼¶
以盡天涯雖劒光不沉而鸞翮長鎩靈均之九𣦸無¶
悔栁惠之三黜非辜既没不&KR0578;號于上帝似蕭望之¶
者所謂李丞相矣(李司空也/此謂故淮)余亦同病莫保其主知¶
我者以爲忠亦巳鮮矣庻乎數世之後朋黨稍息以¶
<pb:KR4c0067_SBCK_033-3b>¶
俟知音耳¶
　　　近世節士論¶
客又謂余曰近世將相既巳聞之矣敢問士君子身¶
在下位而義激衰世者有其人乎余曰焉得無之丁¶
生魏生是也昔盖寛饒多仇少與在位及貴戚人與¶
爲怨唯諌議大夫鄭昌愍傷寛饒忠直憂國爲文吏¶
所詆挫上書曰山有猛獸藜藿爲之不採國有忠臣¶
姦邪爲之不起寛饒上無許史之屬下無金張之託¶
職在司察直道而行鄭昌可謂好是正直矣梅福南¶
昌一尉耳與王章無薦寵之&KR0059;無逰宴之好當王鳯¶
<pb:KR4c0067_SBCK_033-4a>¶
之世權歸外戚上書曰䳒鵲遭害則仁鳥增逝愚者¶
蒙戮則智士深退折直士之節結諌臣之舌群臣皆¶
知其非然不敢爭天下以言爲戒最國家之大患也¶
梅福可謂不畏強禦矣余頃&KR0010;待罪廟堂六年竊位¶
而言責之官執憲之臣屬薦丁生稱其有清直之操¶
亦有毁之者曰體羸多病必不能舉職余惑是&KR0003;未¶
及升之於朝而一旦觸群邪犯衆怒爲一孤臣獨夫¶
正言無避亦鄭昌梅福之比也昔貫高竟能以不生¶
白王而高祖賢其然諾戴就不忍以臣謗其君而薛¶
安感其壮節周燕寜恨於不食陸績豈辭於禁錮世¶
<pb:KR4c0067_SBCK_033-4b>¶
歴千祀有此㡬人魏生爲酷吏所逼終不詘服詞義¶
雅正有古人之風亦貫高戴就之儔也鳴呼田叔孟¶
舒皆位𩔰於朝而魏生亦輿疾逺竄溘盡道途疑其¶
幽魂必上訴於天矣或曰自古名節之士鮮受厚福¶
豈天意於善人薄&KR0088;余曰非也夫名節者非危亂不¶
𩔰非險難不彰免鈇鑕全性命者尚十無二三况福¶
禄乎&KR0002;使不受困辱不嬰楚毒父母妻子恬然安樂¶
則天下之人盡爲之矣又何貴於名節者㦲¶
　　　折群疑相論¶
夫相之相在乎淸朙將之相在乎雄傑清朙者珠玉¶
<pb:KR4c0067_SBCK_033-5a>¶
是也爲天下所寳雄傑者虎兕是也爲百獸所伏然¶
淸者必得大權不能享豊富雄者必當昌侈不能爲¶
大柄兼而有之者在乎粹羙而巳余頃&KR0010;蒞淮海屬¶
縣有旴眙而山多珉玉剖而爲噐淸朙洞澈雖水精¶
朙氷不如也而價不及凡玉終不得爲至寳以其不¶
粹也清而粹者天也故高不可測清而澈者泉也故¶
深亦可察此其大畧也余嘗精而求之多士以才爲¶
命婦人以色爲命天賦是羙者必將有以貴之才高¶
者雖孟嘗𦕈小蔡澤折額亦居萬人之上色羙者雖¶
鉤弋之拳李夫人之賤亦爲萬乗之偶然不如而粹¶
<pb:KR4c0067_SBCK_033-5b>¶
者必身名俱荣福禄終泰張良是也擇士能用此術¶
可以㧞十得九無所疑也¶
　　　禱祝論¶
語曰丘之禱乆矣又曰祭則受福豈非聖人與天地¶
合德與日月合朙與&KR0017;神合契無所請禱而禱必感¶
通唯牧伯之任不可&KR0440;也失時不雨稼穡將枯閉閣¶
責躬百姓不見&KR0002;非避群望則皆謂太守無&KR0104;人之¶
意雖在畎畞不絶歎音余前在江南毁滛祠一千一¶
十五所可謂不謟神黷祭矣然&KR0010;或大旱必先令&KR0122;¶
屬祈禱積旬無效乃自躬行未嘗不零雨随車或當¶
<pb:KR4c0067_SBCK_033-6a>¶
霄而應其術無他唯至誠而巳將與祭必閒居三日¶
清心齋戒雖禮未中於洞酌而意巳接於神朙所以¶
治𨛦八年&KR0010;皆大稔江左黎庻謳歌至今古人乃有¶
剪𤓰致詞積薪自誓精意上逹雨必滂沲此亦至誠¶
也苟誠能逹天性能及物焉用以肌膚自苦燋爛爲¶
期動天地感&KR0017;神莫尚於至誠故備物不足報功禴¶
祭所以受福余以爲人患不誠天之去人不相逺矣¶
　　　黃冶論¶
或問黃冶變化余曰未之學也焉却無有然天地萬¶
物皆可以至理索之夫光朙砂者天地自然之寳在¶
<pb:KR4c0067_SBCK_033-6b>¶
石室之間生雪床之上如初生芙蓉紅苞未拆細者¶
環拱大者處中有辰居之象有君臣之位光朙外澈¶
採之者尋石脉而求此造化之所鑄也倘至人道奥¶
者用天地之精合隂陽之粹濟以神術或能成之&KR0002;¶
以藥石鎔鑄術則踈矣昔人問楊子鑄金而得鑄人¶
以孔聖鎔冶顔子至於殆庻幾亦恭造化之鑄丹砂¶
矣方士固不足恃劉向葛洪皆下學上逹極天地之¶
際謂之可就必有精理劉向鑄作不成得非天意宻¶
此神機不欲世人皆知之矣¶
　　　祥瑞論¶
<pb:KR4c0067_SBCK_033-7a>¶
夫天地萬物異於常者雖至羙至麗無不爲妖覩之¶
宜先戒懼不可以爲禎祥何以言之栢靈之世多鸞¶
鳯丘墳之上生芝草神僊之物食之上可以凌倒景¶
次可以保永年生於丘墳豈得爲瑞&KR0002;以孝思所致¶
則瞽瞍之墓曾晢之墳宜生萬株矣何者爲仁孝之¶
瑞唯甘露䧏於松栢縞鹿素烏馴优不去皆有縞素¶
之色足表幽朙之感貞元中余在甌越有𨼆者王遇¶
好黃冶之術暮年有芝草數十莖産於丹&KR0883;之前遇¶
自以爲名在金格暢然滿志逾月而遇病卒齊中書¶
抗有别業在&KR0002;&KR0088;溪忽生芝草百餘莖數月而中書¶
<pb:KR4c0067_SBCK_033-7b>¶
去世文餘姚守盧君在𨛦時(名從/盧君)有芝草生於督郵¶
屋梁上五綵相鮮&KR0002;樓䑓之狀其&KR0010;盧君爲叛將栗¶
鍠所害置遺骸於屋梁之下並耳自所驗非自傳聞¶
由是而言則褒姒&KR0784;&KR0078;皆爲國妖以禍周晋緑珠窈¶
娘皆爲家妖以災喬石不可不察也又黃河凊而聖¶
人生徴應不在於當世朙矣栁谷玄石爲魏室之妖¶
啓將来之端亦不可不察也是以宜先戒懼以消桑¶
榖雉雊之變耳¶
　　　𡨕數有報論¶
宣尼罕言性命不語怪神非謂無也欲人嚴三綱之¶
<pb:KR4c0067_SBCK_033-8a>¶
道奉五常之教修天爵以致人爵不欲言冨貴出於¶
天命福禄由於&KR0115;數昔衞&KR0114;恊於沙丘爲謚巳乆秦¶
塞屬於臨洮名子不窹朝歌未㓕而周流丹烏矣白¶
帝尚在而漢㫁素蛇矣皆兆彂於先而符應於後不¶
可以智測也周孔與天地合德與&KR0017;神合契將来之¶
數無所遁情而狼䟦於周鳯衰於楚豈親戚之義不¶
可去也人倫之教不可&KR0440;也條侯之貴鄧通之富死¶
於兵革可也死於女室可也唯不宜以綏終此又不¶
可以理得也而命偶時来盗有名噐者謂禍福出於¶
&KR0909;懐荣枯生於口吻沛然而安溘然而𥬇曾不知黃¶
<pb:KR4c0067_SBCK_033-8b>¶
雀逰於茂林而挾彈者在其後也余乙丑&KR0010;自荆楚¶
保𨤲東周路岀方城聞有𨼆者困於泥𡍼不知其所¶
如也(知其名/姓姜不)往謂方城長曰居守後二年南行萬里¶
則知憾余者必因天譴譛余者必自&KR0017;謀雖抱至寃¶
不以爲恨也余嘗三遇異人非卜祝之流皆遁世者¶
也初掌記北門有管涔山𨼆者詣余曰君朙年當在¶
人君左右爲文翰之職然湏值少主余聞之愕&KR0455;酒¶
然變色𨼆者亦悔失言避席求去余徐問曰何爲而¶
事少主對曰君與少主巳有累世縁業是以言之余¶
其年秋登朝至朙年正月穆宗纉緒召入禁苑及右¶
<pb:KR4c0067_SBCK_033-9a>¶
丞御史有閩中隱者叩門請見余因下榻與語曰時¶
事非人公不早去冬必作相禍將至矣&KR0002;亟請居外¶
代公者受患後十年終當作相自西南而入是秋出¶
鎮呉門&KR0010;經八稔尋又杖龯南燕秋暮有邑子王生¶
引鄴𨛦道士至&KR0379;升賔階未及命席謂余曰公當爲¶
西南節制孟冬望舒前節符至矣三者皆與言恊不¶
差&KR0010;月自憲闈竟十年居相由西蜀而入代余執憲¶
俄亦竄逐唯再謫南服未嘗有前知者爲余言之豈¶
禍患不可移者神道所秘莫得預聞自古衘寃殁世¶
者多矣&KR0115;報之事或有或無遂使好亂樂禍者以神¶
<pb:KR4c0067_SBCK_033-9b>¶
道爲茫昧余嘗論之仁人上哲必逹生知命如顔氏¶
之子犯而不校釋門逹磨了空喻幻必不思報矣其¶
下柔弱無心者力不能報所能報者乃中人耳悍強¶
任氣如伯有灌夫之流亦其在臨殁之際方寸不撓¶
魂魄不散唯結念於此是以能報夫人之捨生也如¶
薪盡火㓕溘然則無能爲矣逹於理者使心不亂則¶
精爽常存不生不㓕自可以超然出世升躋神朙其¶
次精多魄強則能爲厲冥報之事或有或無理在此¶
也¶
　　　周秦行紀論(秦行紀附/牛僧孺周)¶
<pb:KR4c0067_SBCK_033-10a>¶
言發于中情見乎辭則言辭者志氣之来也故察其¶
言而知其內翫其辭而見其意矣余嘗聞太牢氏(國/凉)¶
(牢梁公名不便故不書/李公嘗呼牛僧孺曰太)好竒怪其身險易共行以其¶
姓應國家受命之䜟曰𩠐尾三麟六十年兩角犢子¶
恣狂顛龍蛇相闘血成川及見著玄怪録多造𨼆語¶
人不可觧其或能暁一二者必附會焉縱司馬取魏¶
之漸用田常有齊之由故自卑秩至于宰相而朋黨¶
&KR0002;山不可動揺欲有意擺憾者皆遭誣坐莫不測目¶
結舌事具史官劉軻日暦余得太牢周秦行紀(行紀/周秦)¶
(下/附於)反覆覩其太牢以身與帝王后妃冥遇欲證其¶
<pb:KR4c0067_SBCK_033-10b>¶
身非人臣相也將有意於狂顛及至戯德宗爲沈㜑¶
兒以代宗皇后爲沈㜑令人骨戰可謂無禮於其君¶
甚矣懐異志於圖䜟朙矣余少服&KR0391;文仲之言曰見¶
無禮於其君者如鷹鸇之逐鳥雀也故貯(貶/一作)太牢¶
巳乆前知政事欲正刑書力未勝而罷余讀國史見¶
開元中御史汝南(周/一作)子諒彈奏牛僊客以其姓符¶
圖䜟雖似是而未合三麟六十之數自裴𣈆國與余¶
凉國(便/名不)彭原(程)趙郡(紳)諸從兄嫉太牢如讎頗𩔗¶
余志非懐&KR0059;忿盖𢙣其應䜟也太牢作鎮襄州日判¶
復州刺史樂坤賀武宗監國狀曰閑事不足爲賀則¶
<pb:KR4c0067_SBCK_033-11a>¶
恃姓敢如此耶㑹余復知政事將欲彂覺未有由值¶
平昭義得與劉從諌交結書因竄逐之嗟乎爲人臣¶
隂懐逆節不獨人得誅之&KR0017;得誅矣凡與太牢膠固¶
未嘗不是薄流無頼輩以相表裏意太牢有非望而¶
就佐命焉斯亦信符命之致或以中外罪余於太牢¶
愛憎故朙此論庻乎知余志所恨未暇族之而余又¶
罷豈非王者不死乎遺禍胎於國亦余大罪也倘同¶
余志&KR0071;而爲政宜爲君除患暦既有數意非偶然&KR0002;¶
不在當代其必在於子孫湏以太牢少長咸寘於灋¶
則刑罰中而社稷安無患於二百四十年後嘻余致¶
<pb:KR4c0067_SBCK_033-11b>¶
君之道分隔於朙時嫉𢙣之心敢辜於早&KR0010;因援毫¶
而攄宿僨亦書行紀之跡于後¶
　　　周秦行紀　牛僧孺撰¶
　余真元中舉進士落第歸(鳴臯山下將𪧐大安/宛葉間至伊𨶕南道)¶
(至更十餘里/民舎㑹暮不)一道甚易夜月始出忽聞有異香¶
　　氣因趍進行不知狀逺見火朙意謂荘家更前¶
　　驅至一大宅門庭&KR0002;富豪家黃衣閽人曰&KR0048;君¶
　　何至余荅曰僧孺姓牛應進士落第往家本往¶
　大安民舎誤道来此直乞宿無他中有小䯻靑¶
　　衣出責黃衣曰門外誰何(外爲誰/一作門)黃衣曰有客¶
<pb:KR4c0067_SBCK_033-12a>¶
　　黃衣入告少時出曰請&KR0048;尹入余問誰氏宅黃¶
　　衣曰第進無湏問入十餘門至大殿殿蔽以珠¶
　　簾有朱衣紫衣人百數立階下間左右曰拜(有/一)¶
(于字/遂拜)殿下簾中語曰妾漢文帝母薄太后此是¶
　　廟&KR0048;不當来何辱至余曰巨葉苑下將歸失道¶
　　恐死豺虎敢託命乞宿太后幸𦗟受太后遣軸¶
　　簾起席曰妾故漢文君母君子唐朝名士不相¶
　　君臣幸無簡敬便(便/一作)上殿来見太后着練衣¶
　　狀貌瑰&KR0646;不甚粧飾慰余曰行役無苦乎召坐¶
　　食頃聞殿内庖厨聲太后曰今夜風月甚善(作/一)¶
<pb:KR4c0067_SBCK_033-12b>¶
(伴/佳)偶有二女侍(一作)相尋况又遇佳賔不可不¶
　　成一會呼左右屈兩箇娘子出見牛秀才良乆¶
　　有二女子從中至從者数百前立者一人挾腰¶
　　長&KR0405;多髮不粧衣青衣僅可二十餘太后顧指¶
　　曰此高祖戚夫人余下拜夫人亦拜更有一人¶
　　圓題柔臉穩身貌舒光彩射逺近時時好矉多¶
　　服花繡年低薄后后指顧曰此元帝王嬙余拜¶
　　如戚夫人王嬙復拜各就坐坐定太后使紫衣¶
　　中貴人曰迎楊家潘家来乆之空中有五色雲¶
　　下聞𥬇語聲䆮近(太字/一有)后曰楊潘至矣忽車音¶
<pb:KR4c0067_SBCK_033-13a>¶
　　馬跡相雜羅錦綺繡列旁視不給有二女子從¶
　　雲中下余超侍前立者一人纎腰身修睟容甚¶
　　閒暇衣黃衣戴黃冠年二十以来太后顧指曰¶
　　此是唐朝太真妃余即伏謁肅拜如臣禮太真¶
　　曰妾得罪先帝皇朝不然妾在后妃數中此禮¶
　　豈不虚乎不敢受却答拜更一人厚肌敏視身¶
　　小材質㓗白齒極卑被寛愽衣太后顧而指曰¶
　　此齊帝潘淑妃余拜如王昭君妃復拜¶
　　太后命進饌少焉食至芳㓗萬品皆不得名字¶
　　粗欲之腹不能足食巳更置酒其噐盡寳玉語¶
<pb:KR4c0067_SBCK_033-13b>¶
　　太真曰何乆不相㸔太真謹容對曰三&KR0048;数幸¶
　　華清扈從不暇至太后又謂潘妃曰子亦不来¶
　　何也潘妃匿𥬇不禁不成對太真視潘妃(而/一有)¶
　　對曰潘妃向玉奴&KR0003;懊惱東昏侯(字/二有踈)狂終¶
　　日出獵故不得時謁太后問余曰今天子(爲/一有)¶
　　誰余對曰今皇帝名适代宗皇帝長子太真𥬇¶
　　曰沈㜑児作天子也太竒太后曰何如主余對¶
　　曰小臣不足以知君德太后曰然無謙第言之¶
　　余曰民間傳英朙聖武太后𩠐肯三四太后命¶
　　進酒加樂樂皆少年女子酒環行数周樂亦随¶
<pb:KR4c0067_SBCK_033-14a>¶
　　輟太后請戚夫人鼓琴夫人約指以玉環光照¶
　　手(人石錬金環照見指骨/西京雜記云高祖與夫)引琴而(鼓字/一有)聲甚怨¶
　　太后曰牛秀才邂逅逆旅到此又諸娘子偶相¶
　　訪今無以盡平生歡牛秀才盍各賦詩言志不¶
　　亦善乎遂各授以牋筆逡廵詩成薄后詩曰月¶
　　&KR0230;花宫得奉君至今猶愧管夫人漢家&KR0199;日笙¶
　　歌地煙草幾經秋又春王嬙詩曰雪裏穹廬不¶
　　見春漢衣雖&KR0199;淚長新如今猶恨毛延夀愛把¶
　　丹靑錯𦘕人戚夫人詩曰自别漢宫休楚舞不¶
　　能粧粉恨君王無金豈得迎啇叟吕氏何曽畏¶
<pb:KR4c0067_SBCK_033-14b>¶
　　木強太真詩曰金釵墮地别君王紅淚流珠滿¶
　　御床雲雨馬嵬分散後&KR0784;宫無復𦗟霓裳潘妃¶
　　詩曰秋月春風幾度歸江山猶是鄴宫非東昏¶
　　&KR0199;作蓮花地空想曾拖金縷衣再三趣余作詩¶
　　余不得辭遂應教作詩曰香風引到大羅天月¶
　　地雲階拜洞仙共道人間惆悵事不知今夕是¶
　　何年别有善笛女子短鬟衫呉帶貌甚羙多媚¶
　　與潘氏偕来太后以接坐居之時令吹笛往往¶
　　亦及酒太后顧而謂曰識此否石家緑珠也潘¶
　　妃養作妹故潘妃與俱来太后因曰緑珠豈能¶
<pb:KR4c0067_SBCK_033-15a>¶
　　無詩乎緑珠拜謝作詩曰此地元非昔日人笛¶
　　聲空起(怨/一作)趙王倫紅牋鈿碎(殘緑碎/一作紅)花枝下¶
　　金谷千年更不春太后曰牛秀才逺来今夕誰¶
　　人與伴戚夫人先起辭曰如意成長固不可且¶
　　不宜如此况實爲非乎潘妃辭曰東昏侯以玉¶
　　児(名/妃)身死國除不擬&KR0018;他緑珠辭曰石衞尉性¶
　　嚴忌今有死不可及亂太后曰太真今朝先帝¶
　　貴妃固勿言他乃謂王嬙曰昭君始嫁呼韓單¶
　　于(後字/一冇)復爲姝叅效追(絫&KR0002;䪘/一本作爲株)單于婦固¶
　　自用宜苦寒地胡&KR0017;何能爲昭君幸無辭昭君¶
<pb:KR4c0067_SBCK_033-15b>¶
　　不對低眉羞恨俄各歸休余爲左右送入昭君¶
　　院會將旦侍人告起得也昭君泣以持别忽聞¶
　　外有太后命余遂見太后太后曰此非&KR0048;乆留¶
　　地宜亟還便别矣幸無忘何采歡更索酒酒再¶
　　行戚夫人潘妃緑珠皆泣下竟辭去太后使朱¶
　　衣人送往大安邸西道旋失使人行往(所在字/一本作)¶
　　時始朙余就大安里問其人人曰去此十數里¶
　　有薄后廟余却望廟荒毁不可入非何見者余¶
　　衣上香經年不歇竟不知其(如/一作)何¶
　　　梁武論(所論出於釋氏故全以釋典明之)¶
<pb:KR4c0067_SBCK_033-16a>¶
世人疑梁武建佛刹三百餘所而國破家亡其禍甚¶
酷以爲釋氏之力不能拯其顛危余以爲不然也釋¶
氏有六波羅宻檀波羅宻是其一也又曰難捨能捨¶
大者頭目支體其次國城妻子此所謂難捨也余嘗¶
深求此理本不戒其不貪能自㣲不有其寳必不懆¶
人所寳與老氏之無欲知足司城之不貪爲寳其義¶
一也庸夫謂之作福斯爲妄矣而梁武所建佛刹未¶
嘗自損一毫或岀自有司或厚歛垊俗竭經國之費¶
破生人之産劳後不止杼柚其空閏位偏方不堪其¶
弊以徼身福不其悖㢤此梁武所以不免也¶
<pb:KR4c0067_SBCK_033-16b>¶
　　　喜徴論¶
陸賈偁蟢子垂而百事禁不徴其故何也凡人將有¶
喜兆必垂於冠冕余常思之盖以人肖圓方之形禀¶
五行之氣有生之最靈者也如景如火忽有歊然感¶
氣彂於圓𩠐之上其荣盛也如陽氣彂生烟㴠煴煦¶
其變衰也如秋氣索然寂寞沉悴雖不能自覩其鍳¶
朙者必可察之唐舉許&KR0018;疑用此術所以望表而知¶
竆逹何以朙之淑春愛景必有蟢子垂於簷楹之間¶
室有朙燭膏爐必垂於屏幃之際喜氣將盛故集於¶
冠冕之上以此推之無所逃也　卷終¶
