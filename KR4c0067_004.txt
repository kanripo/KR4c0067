# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:43.574648
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0298-004李文饒文集-卷第四.
<pb:KR4c0067_SBCK_004-1a>¶
李文饒文集卷第四　㑹昌一品制集¶
　制¶
　　授王元逵平章事制¶
　　授石雄&KR0051;絳行营節度使制¶
　　贈斐度太師制¶
　　贈陳夷行司徒制¶
　　贈崔琯左僕射制¶
　　贈王茂元司徒制¶
　　贈右衞&KR0005;軍李安靜制¶
　　贈蕃維州城副使悉怛謀制¶
<pb:KR4c0067_SBCK_004-1b>¶
　　授元䀲諌議大夫制¶
　　授叚元遜哥舒嶠等官制(問)¶
　　授徐商禮部員外&KR0048;制¶
　　授狄兼謨兼益王傳鄭東之兼益王府長史制¶
　　授鄭朗等左諌議大夫制¶
　　授鄭裔綽渭南縣尉直弘文舘制¶
　　授李丕&KR0051;州刺史冀代行营攻討副使制¶
　　授李丕汾州刺史制¶
　　　授王元逵平章事制¶
門下古之命帥必重其名假三事之崇允萬夫之望¶
<pb:KR4c0067_SBCK_004-2a>¶
故韓信以丞相撃魏樊噲以相國伐燕克成茂功賞¶
抑有典成德節度使鎮冀深趙等州觀察處置兼&KR0182;¶
北靣行营招討澤潞等使金紫光禄大夫檢校司徒¶
兼鎮州大都督府長史御史大夫駙馬都尉雲&KR0016;尉¶
王元帥逵生禀忠厚天資信誠竒正得於心機嚴荘¶
表於師律去病之畧無假絲呉翁歸之才實備文武¶
屬狡童逆命自固穴巢果能揚義聲以載馳繇直道¶
而先奮鋒逾駭電勢盛疾雷宣士卒上㨿層巒削成¶
垣壘下臨平壌盡見秋毫始擒伏莽之戎&KR0205;㧞升天¶
之險尋又陳兵原野漸洗堯山摧困獸之闘心挫螳¶
<pb:KR4c0067_SBCK_004-2b>¶
螂之怒臂弃甲者萬計折首者千人先獻戎俘益彰¶
臣節■則望王師之陳草木爲兵聞吾師之風椒蘭¶
比德顧其殘孽豈獲稽誅夫賞不逾時速人爲善雖¶
卨敷五教已列三公而禹分兵麾宜佩相印是用命¶
爾升于鼎司於&KR0231;昔吴起有大功者三不爲魏相竇¶
嬰破藩國者七未踐漢台豈非名噐之重曷常虚受¶
爾其奮&KR0045;威武殱厥渠魁當感激而成功勿遷延而¶
玩冦服茲休命可不戒哉可檢校司徒同中書門下¶
平章事兼鎮州大都督府長史依前&KR0182;成徳軍節度¶
使鎮冀深趙等州&KR0026;察處置兼&KR0182;北靣招討澤潞等¶
<pb:KR4c0067_SBCK_004-3a>¶
使散官駙馬勲如故主者施行¶
　　　授石雄&KR0051;絳行营節度使制¶
門下兵家之䇿戒在勢分故楚為三軍破於英布光¶
武料敵非劉尚之别营葛亮出師制魏延之異道專¶
其大任方見成功断自朕心授之戎律天德軍豐州¶
四城都防禦本&KR0249;押蕃落等使兼&KR0182;&KR0051;絳行营諸軍¶
副使銀青光禄大夫檢校左㪚騎常侍豐州刺史御¶
史大夫上柱國石雄倜儻仗義沉宻有謀近者被羽¶
先登搴旗深入剪彼葷允碎其穹廬勇則冠軍威能¶
振敵屬壼関逆命羽檄交馳命征虜奉公之心思成¶
<pb:KR4c0067_SBCK_004-3b>¶
皐過險之將嘉其壮節召自極邉既而亞夫㑹兵馳¶
六乗之傳庻乎馬武力&KR0062;爲衆軍之鋒朕以彦佐早¶
升大&KR0005;之壇乆服上公之冕資其碩望任以指蹤鄧¶
禹之鎮関河功雖未遂羊祜之守呉㑹不必自行罷¶
戎役以㑹朝待冦寧而撫俗親授方畧慰彼蒸黎爰¶
擢奇才付予重事爾其再申兵法奮起士心去病無¶
以家爲勿邀天幸臧宫保於常勝寔在貴謀敬&KR0234;朕¶
言副茲寵&KR0009;可守本官兼充&KR0051;絳行营諸軍節度使¶
餘並如故主者施行¶
　　　贈斐度大師制¶
<pb:KR4c0067_SBCK_004-4a>¶
敕堯之舊臣伯益&KR0139;庸於舜禹周之元老召公流羙¶
於成康永惟其人是屬良相斐度始以謀䇿除害佐¶
烈祖之中興終以忠貞立朝毗累聖之鴻業經緯之¶
志華皓不衰功勲爛然圖史輝焯奸邪&KR0001;忌臲卼于¶
時暨氛霧既開魚水將叶條風孰見其喜愠零雨皆¶
羙其来歸未踐明廷&KR0205;嬰沉痼威鳯莫翔於舊沼虚¶
舟長往於夜川殂謝之初朋黨異義贈典不稱人情¶
欝然屬告&KR0124;上玄渙流大號載懐先正宜有褒崇&KR0194;¶
既極於維師恩有加於在昔豈必望鄼矦之壟方念¶
茂功過梁道之祠乃思遺美以茲爲勸可不務乎¶
<pb:KR4c0067_SBCK_004-4b>¶
　　　贈陳夷行司徒制¶
敕昔柳荘云亡輟宗廟之祭公叔既殁表貞惠之名¶
前代所以追往悼懐飾終加禮永言髦傑宜峻舊章¶
故河中節度&KR0051;絳磁隰等州觀察處置等使檢校司¶
徒兼河中尹御史大夫陳夷行身爲儒宗位致宰相¶
言必體要行歸于周得壺遂之深忠持顔子之極樂¶
信能感物桃李&KR0001;以不言思在無邪藜藿由其不採¶
朕纉承鴻業再授鈞衡陳群立朝道無適莫葛亮稱¶
物心匪重輕雖壯趾爲災躧歩爲蹇朕之毗倚方回¶
始終任以建牙暫去巖廊之上射不穿札遂居將帥¶
<pb:KR4c0067_SBCK_004-5a>¶
之間方期永年爲我良翰&KR0205;聞淪謝痛悼于心是用¶
襚以衮章載之簡冊言念&KR0199;德尚懐黄髪之謀&KR0225;想¶
貞風爰舉素絲之節以資縟禮用慰幽魂¶
　　　贈崔琯左僕射制¶
敕孔子以顔再之行首於四科漢代以荀陳之門方¶
於八凱乃眷時哲保茲令名用舉飾終之恩以杼殱¶
良之歎故山南西道節度使銀青光禄大夫檢校吏¶
部尚書兼興元尹御史大夫上柱國崔琯誠明履正¶
粹宻隣幾有子政之精忠得公綽之不欲禮樂二事¶
以爲身文仁義五常自成家範往以茂噐列于大僚¶
<pb:KR4c0067_SBCK_004-5b>¶
屬賢相受誣廟堂議法用長孺之道以右正人㣲京¶
兆之言豈聞非罪既是魏其之直益彰王鳯之邪荘¶
色于朝群公聳視讜詞不撓淑問攸歸歴踐名藩皆¶
有遺愛居常慎獨淸則畏知爰自子衿迄于白首厲¶
翼之志終始不渝未陟台階實孤公望追荣左揆式¶
是優祟¶
　　　贈王茂元司徒制¶
敕昔許穆公身殁於師贈以矦服王事加等春秋所¶
書言念勞臣終于盡瘁舉茲盛典用峻彞章王茂元¶
㓜則服儒長能習史晩爲邉將頗振軍聲近者元戎¶
<pb:KR4c0067_SBCK_004-6a>¶
啓行大旅臨境誓陟羊腸之險寧辭馬革之劳来必¶
挫鋒去者奪魄挑&KR0062;孤壘自掲髙旌坐觀爇火之蓬¶
方觧迎刅之竹必當樽爼制勝枕席還師勢如風霆¶
功在刻漏&KR0205;嬰沉痼莫展良圖伏彼之壯勇不衰吕¶
䝉之療䕶無及日未回於三舎星已旋於再周列諸¶
葛之鼓旗徐驅而返閱祭遵之車&KR0016;悼往則深亦既¶
聞其綏復是宜加於衮歛勉爾群帥知予報功¶
　　　贈右衞將軍李安靜制¶
敕昔班固有言何武王嘉區區以一簣障江河用歿¶
其身朕常以固作一代之典非所以垂法勸後也&KR0002;¶
<pb:KR4c0067_SBCK_004-6b>¶
觀時以避禍量力以圖全則三綱之道幾於絶矣故¶
右衞將軍李安靜其祖太子少師綱謇諤大節炳於¶
青史安靜聿修厥德不隕令名往者産禄擅朝充躳¶
交亂毎念王室殆於阽危不憚芳蘭之焚竟全孤竹¶
之志廣稱遺老坑感憤之詞荀不食言由忠貞之故¶
永懐臣節逺邁前良近者深戒有司下令遴柬惟爾¶
苖裔靡有孑遺昔庭堅不祀臧文所歎仲宣無後魏¶
祖興嗟榮以先王之臣褒以&KR0045;名之典懋茲休寵用¶
慰&KR0115;魂¶
　　　贈故蕃維州城副使悉怛謀制¶
<pb:KR4c0067_SBCK_004-7a>¶
敕兵家之法地有必爭逺則漢氏之得隂山匈奴慟¶
哭近則張愿之城河外朔邉底寧乃眷維州寔爲險¶
隘有金湯之固居&KR0109;帶之衝沒爲戎&KR0416;垂六十載故¶
蕃維州城副使悉怛謀甞觧辮髪献其壘垣議臣託¶
以和盟沮其誠欵尋令束縛歸戮虜庭彼獲甘心且¶
無噍&KR0124;昔常山臨代爲全趙之寳符河西絶羗断西¶
戎之右臂棄茲要害用長冦讎至今蜀人言必流涕¶
豈陳湯之專命由匡衡之&KR0440;忠言念始謀久罹幽枉¶
爰加寵贈用慰貞魂¶
　　　授元晦諫議大夫制¶
<pb:KR4c0067_SBCK_004-7b>¶
敕昔汲黯薄淮陽守願出入禁闥補過拾遺則諌爭¶
之任實資諒直我求其比今得正人吏部郎中元晦¶
往在内廷甞感先顧奮彂忠懇不&KR0059;形骸俯伏靑蒲¶
至於雪涕数共工之罪不蔽聖聰辨垣平之詐益張¶
文德近因旌别邪正宰弼上言以魯公藏罟莫如寘¶
革於左右漢后輯檻孰&KR0002;列游於公卿是用命爾登¶
于文陛爾其副我寵擢不替初心勿沽小名以枉大¶
節勉服官業期於有終可¶
　　　授叚元遜哥舒嶠等官制¶
　　　授徐商禮部員外郎制¶
<pb:KR4c0067_SBCK_004-8a>¶
敕朝議郎殿中侍御史内供奉上柱國徐商于公以¶
容駟髙閎虞氏以升卿名子其所全活不聞大賢猶¶
誠感幽神慶流苗裔矧乃祖徃以淑問甞爲理官屬¶
政在吕宗謀克王室將相䧟辟忠良受誣而深念群¶
獄之寃固拒詔使分别楚囚之濫自履危機義激命¶
輕仁爲已任有是隂德宜覃後昆爾風度粹和文詞¶
温䴡列於淸憲　有貞標既旌先正之忠爰舉賞延¶
之典勉修官業無替家聲可¶
　　授狄兼謨兼益王傅鄭柬之兼益王府長史制¶
敕古者聖人之教子也皆妙選天下之端士以衞翼¶
<pb:KR4c0067_SBCK_004-8b>¶
之漢代梁王好書則以賈&KR0105;經緯之才推明其志淮¶
陽好政則以玄成禮譲之節鎮靜其浮前王令猷百¶
伐良法况朕建立元子錫之粤區朱邸初開黄髪是¶
憲以兼謨慷慨納&KR0003;有爰絲正席之忠以柬之取捨¶
俟時有貢禹弹冠之操皆行不苟合誠無暗欺歴軄¶
有聲居正無撓舉其素行擢在首僚尔宜廣德義之¶
風明孝愛之道俾其嚴於問寝敬不絶馳化與心成¶
中道&KR0002;性服我休命可不慎歟¶
　　　授鄭朗等左諌議大夫制¶
予欲左右前後皆得正人朝夕交戒儆予之闕所以¶
<pb:KR4c0067_SBCK_004-9a>¶
分左右而備箴諌也思見大儒骨鯁白&KR0545;耆艾論議¶
通古今喟然動衆心&KR0001;以増其秩而厚其禄也朝散¶
大夫守諫議大夫兼弘文舘學士上柱國鄭朗等皆¶
以貞正守道列於左掖從容諷諫毎竭嘉猷况朗璜¶
近因陛見乃能庭爭執以言責本於忠誠昔峻岅乗¶
危爰絲&KR0259;轡期門近出次况當車増主之明二臣之¶
力我求端士用継前良期爾盡規致予無過拾遺左¶
右汲黯之願已諧禄賜愈多貢禹之誠當勵勉思厥¶
軄無沗優思可¶
　　　授鄭裔綽渭南縣尉直弘文舘制¶
<pb:KR4c0067_SBCK_004-9b>¶
敕宣議郎前行京兆府叅軍驍&KR0016;尉榮陽縣開國子¶
鄭裔綽昔漢武帝云有社稷之臣汲黯近之矣&KR0225;懐¶
先正實邁前良况兩代持衡皆有貞節守正持法遺¶
風凛然爾生於德門且服儒訓黄金不遺唯守於一¶
經白環比德方榮於四代嘉其勵行不隕令名俾從¶
丹地之逰佇継緇衣之美可京兆府渭南縣尉直弘¶
文舘散官勲如故¶
　　　授李丕汾州刺史制¶
賈誼云守圉扞敵之臣誠死城郭封疆聖人有金城¶
者比物此志也&KR0002;火焚岡而不攺其貞風振野而獨¶
<pb:KR4c0067_SBCK_004-10a>¶
摽其勁臨危自奮見義必爲得不寵以命爵列於上¶
賞忻州刺史兼御史中丞李丕㓜而倜儻長&KR0018;不覊¶
才耀奇而頴出智釋結而觹解禦侮是&KR0009;益德冠於¶
三軍騷動得人&KR0501;孟雄於一敵昔在爾祖志康國屯¶
翼龍而飛既濡其雨露刑馬而誓已表於山河貽厥¶
孫謀載揚休問近者侵生參代盗起汾川保信都之¶
城不爲威惕戮邯郸之使終以節全戎士間行奏章¶
狎至閱其忠欵可謂著明乃眷西河控于大厦文侯¶
&KR0199;壌干木遺風以節㮣著者居之固其宜也勉圖嘉¶
績以保令名可¶
<pb:KR4c0067_SBCK_004-10b>¶
　　　授李丕&KR0051;州刺史&KR0182;冀代行營攻討副使制¶
敕&KR0051;謀元帥必有&KR0311;軍漢制出師皆立副貳&KR0001;以重¶
戎事而肅王命也李丕頗有大慮常好竒功自爲攻¶
拒之書尤&KR0201;揣摩之術淬其智刅斫未兆之機森其¶
禮干得備嚴之稱暨蟬蛻丹水鵬摶赤霄未及&KR0010;暮¶
累見誠節今以玉璧重地汾河要津俾換珪符用佐¶
樽爼庻乎易行而誘成苖賁之爲不胄而驅效葉公¶
之入勉於盪㓂副我知臣可¶
李文饒文集卷第四¶
