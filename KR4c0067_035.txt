# -*- mode: mandoku-view -*-
#+TITLE: 會昌一品集
#+DATE: 2015-09-23 10:18:30
#+PROPERTY: JUAN 35

<md:KR4c0067_SBCK_035-1a>¶十一軍築杖義城
以制大¶度青溪闗之阻作禦侮城以控榮經犄角勢作
柔逺城以阨西山吐蕃復卬崍闗徙巂州治臺登以奪
<pb:KR4c0067_WYG_035-7b>
蠻險舊制嵗抄運内粟贍黎巂州起嘉眉道陽山江而
達大度乃分餉諸戍常以盛夏土地苦瘴毒輦夫多死
徳裕命轉卬雅粟以十月為漕始先夏而至以¶佐陽山
之運饋者不涉炎月逺民乃安蜀人多鬻女為人妾徳
裕為著科約凡十三而上執三年勞下者五嵗及期則
歸之父母毀屬下浮屠私廬數千以地予農蜀先主祠
旁有猱村其民剔髮若浮屠者畜妻子自如徳裕下令
禁止蜀風大變於是二邊寖懼南詔請還所俘掠四千
<pb:KR4c0067_WYG_035-8a>
人吐蕃維州將悉怛謀以城降維距成都四百里因山
為固東北由索叢嶺而下二百里地無險走長川不三
千里直吐蕃之牙異時戍之以制虜入者也徳裕既得
之即發兵以守且陳出師之利僧孺居中沮其功命返
悉怛謀於虜以信所盟徳裕終身以為恨㑹監軍使王
踐言入朝盛言悉怛謀死拒逺人向化意帝亦悔之即
以兵部尚書召俄拜中書門下平章事封賛¶皇縣伯故
事丞郎詣¶宰相須少間乃敢通郎官非公¶¶¶事不敢謁
