# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.597697
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0299-029李文饒文集別集-卷第九.
<pb:KR4c0067_SBCK_029-1a>¶
李文饒别集卷第九¶
　　　平泉山居戒子孫記¶
經始平泉追先志也吾隨侍先太師忠公在外十四¶
年上㑹稽探禹冗歴楚澤豋巫山逰沅湘望衡嶠先¶
公每維舟淸眺意有所感必凄然遐想屬目伊川嘗¶
賦詩曰龍門南岳盡伊原草樹人烟目所存正是北¶
州梨&KR0037;熟夢魂秋日到郊園吾心感是詩有退居伊¶
洛之志前守金陵於龍門之西得喬處士天寳末避¶
地逺逰爲荒榛首翠㣲山尚有&KR0340;蕨山陽&KR0199;徑唯餘¶
竹木吾乃剪荆莾驅狐狸如立班生之宅漸成應叟¶
<pb:KR4c0067_SBCK_029-1b>¶
之地又得名花珍木竒石列於庭際平生素懐於此¶
足矣吾嘗以出處者貴得其道進退者貴不失時古¶
来賢逹多有遺恨至於玄祖潜身於柱史栁惠養德¶
於士師漢代丙㬅容官不過六百石終無辱殆邈難¶
及矣越蠡激文牛以肥遁留矦託黃老以辭世亦其¶
次焉范睢感蔡澤一言超然高謝鄧禹見功臣多敗¶
委逺名𫝑又其次也矧吾者於葵無衞足之智處有¶
不鳴之患雖有泉石杳無歸期留此林居貽厥後代¶
鬻平泉者非吾子孫也以平泉一樹一石與人者非¶
佳也吾百年後爲權勢𫠦奪則以先人所命泣而告¶
<pb:KR4c0067_SBCK_029-2a>¶
之此吾志也詩曰維桑與梓必㳟敬止言其父所植¶
也昔周人之思召伯愛其所憇之樹近代薛令君於¶
禁省中見先祖所㨿之石必泫然流涕汝曹可不慕¶
之唯岸爲谷谷爲陵然巳焉可也¶
　　　平泉山居草木記¶
余嘗覧想石泉公家藏藏書日有園庭草木&KR0188;則知¶
先哲所尚必有意焉余二十年間三守呉門一蒞淮¶
服嘉樹芳草性之所耽或致自同人或得於樵客始¶
則盈尺今已豊㝷因感學詩者多識草木之名爲騷¶
者必盡蓀荃之羙乃記所出山澤庻資愽聞木之竒¶
<pb:KR4c0067_SBCK_029-2b>¶
者有天台之金松琪樹稽山之海棠榧檜剡溪之紅¶
桂厚朴海嶠之香檉木蘭天目之靑神鳯集鍾山之¶
月桂靑颼楊梅曲房之山桂温樹金陵之珠栢欒荆¶
杜䳌茒山之山桃側栢南燭宜春之柳栢紅豆山櫻¶
藍田之栗梨龍栢其水物之羙者荷有蘋洲之重䑓¶
蓮美蓉湖之白蓮茅山東溪之芳蓀復有日觀震澤¶
巫嶺羅浮桂水嚴湍廬阜漏澤之石在焉其伊洛名¶
園所有今並不載豈&KR0002;潘賦間居稱郁棣之藻麗陶¶
歸衡宇喜松菊之猶存爰列嘉名書之于石巳未&KR0010;¶
又得畨禺之山茶宛陵之紫丁香㑹稽之百葉木美¶
<pb:KR4c0067_SBCK_029-3a>¶
蓉百葉薔&KR0340;永嘉之紫桂蔟蝶天台之海石楠桂林¶
之俱郍衞台嶺八公之怪石巫峽之嚴湍琅邪䑓之¶
水石布于清渠之側仙人跡鹿跡之石列於佛榻之¶
前是&KR0010;又得鍾陵之同心木芙蓉剡中之真紅桂稽¶
山之四時杜䳌相思紫𫟍貞桐山茗重䑓薔&KR0340;黃槿¶
東陽之牡桂紫石楠九華山藥樹天蓼靑&KR0491;黃心㭠¶
子朱杉龍骨　庚申&KR0010;復得宜春之笔樹楠稚子¶
金荆紅笔宻蒙勾栗木其草藥又得山薑碧百合¶
　　　金松賦(并序)¶
廣陵東南有顔大師猶子&KR0199;宅其地即孔北海故䑓¶
<pb:KR4c0067_SBCK_029-3b>¶
予因晩春夕景命駕逰眺忽覩竒木植於庭際枝似¶
檉松葉如瞿麥迫而察之翠葉金貫粲然有光訪其¶
名曰金松訊其所来曰得於台嶺乃就主人求得一¶
本列於平泉今聞封植得地枝葉茷盛叙其所自作¶
此賦¶
靑春已暮白日將夕經顔子之故巷訪孔公之&KR0199;宅¶
羙珍木之在庭得嘉名於樵客&KR0494;擢本於台嶺近徙¶
根於簷𨻶其柯肅肅可比於真松其葉纎纎寔侔於¶
瞿麥風入葉而成韻露垂柯而流液不受命於嚴霜¶
諒同心於寒栢含春靄而葱蒨映夕陽而的皪疑翠¶
<pb:KR4c0067_SBCK_029-4a>¶
尾之群翔&KR0002;金潭之旁射&KR0462;爽&KR0284;於簧竹混晶光於¶
瑶碧竒樹以垂珠而擅名金松以潜頴而莫覿亦猶¶
處子在於𨼆淪竒才遺於草澤我有衡宇依山岑寂¶
𩔗仲長之淸曠如蕭宰之竆僻託根此地似在崖壁¶
殊橘柚之不䙴同甘棠之可惜庻封植於園林永愛¶
玩而無斁¶
　　　靈泉賦(并序)¶
予林居西嶺平壤出泉廣不逾尋而深則盈尺自東¶
鄰故丞相崔公至谷口故丞相司徒李公凡别墅五¶
六皆謂之平泉寔彂源於此觀其湧不騰沸淡然冽¶
<pb:KR4c0067_SBCK_029-4b>¶
淸冬温夏寒朙媚可鍳其靈泉之藴也予往&KR0010;𫉬戾¶
放逐再罹謗傷泉必變色乆而後復昔傅長虞庭有¶
湧泉以其色在夏則冷渉冬而温乃爲神泉賦况潜¶
靈藴異羙過神泉因效長虞所作偶成此賦(效一/作擬)¶
山下出泉厥壤非石随淺深而見底實秋毫之可柝¶
其瑩&KR0002;纎埃之映琉璃㣲䖝之潜琥珀玉瑕瑜而不¶
掩鏡妍&KR0896;而盡覿且夫動則廣大止則虚朙如君子¶
之絶徳乃望表而見情彂源而東百谷皆盈既處高¶
而就下雖遇坎而亦平&KR0494;者方聘康衢俄驚覆輙泉¶
色暫晦含晶不彂又如塵掩懸黎霧昏秋月累夕而¶
<pb:KR4c0067_SBCK_029-5a>¶
翳盈旬乃澈爾其脉引淸泚環匝荆扉淪漣冩照物¶
色殊暉孕蘋藻爲瑶碧㴠沙皪爲珠璣歴長坂而麟¶
爛度小山而雪披&KR0002;乃砥石於宇析波自沼入虚白¶
而逶迤浮縹淸而繚繞氣潤蘅蘭色滋松篠含逸響¶
於桐林動孤光於溪鳥於是列植芳菊華艶芊綿漬¶
漪瀾而更馥摇霽景而相鮮葉凝夕露叢靄秋烟羙¶
楚人之飡英慕胡公之飲泉况復自亭徂溪夤縁&KR0070;¶
里懸瀑溜於碧潭散浮湍於淸沚乗鷁舳以晨泛𦗟¶
菱歌而夜起見蒹葭之始香疑湘沅之在此重曰原¶
隰既平泉流既清三逕未荒萬水向荣感棣華之零¶
<pb:KR4c0067_SBCK_029-5b>¶
落愴時鳥之相鳴恐閱水&KR0006;日逝且歸来&KR0006;養生¶
　　　秋聲賦(并序)¶
昔潘岳寓直&KR0016;省因感二毛遂作秋興賦况予百齡¶
過半承朙三入髮巳皓白(自中書舎人及/午三𠫵掖坦)淸秋可悲¶
尚書十一丈鵷掖上寮人文大匠&KR0643;爲此作以俟知¶
音¶
露華肅天氣晶碧空無氛霽海清朙當其時也草木¶
隂&KR0393;皆有秋聲自虚無而響作由寂寞而音生始蕭¶
瑟於林野終混合於太清出哀壑而憤起臨悲谷而¶
怨盈朔鴈𦗟而增逝孤猿聞而自驚此聲也異桐竹¶
<pb:KR4c0067_SBCK_029-6a>¶
之韻非金石之鳴足以動覊人之魄感君子之情况¶
乎臨淄藻思薛縣英名&KR1096;興華屋之歎預想曲池之¶
平豈待琴而魂散固聞笛以涕零亦有毁家蔡琰䧏¶
北李卿𦗟朔吹之夜動見霜鴻之暁征既慷慨而訴¶
懐獨汍瀾而流纓雖復蘇門傲世秦靑送行詎能冩¶
自然之天&KR0284;究吹萬之淸泠客有貞詞瀏湸逸氣縱¶
橫賦掩漏巵之妙文同蟠木之精聊染翰以冩意期¶
報之以瑶瓊¶
　　　牡丹賦(并序)¶
予觀前賢之賦草木者多矣靡不言託植之幽深採¶
<pb:KR4c0067_SBCK_029-6b>¶
&KR1263;之莫致風景之妍麗追賞之歡愉至於体物良有¶
未盡惟牡丹未有賦者聊以狀之僕射十一丈蔚爲¶
儒宗詞賦之𩠐聲氣𫠦感或能相和又見陳思王賦¶
序多言命王粲劉稹&KR0071;作今亦效之邀侍御裴舎人¶
同作¶
青陽既暮鷃鴠巳鳴念蘭&KR0002;之方歇歎桃李之隂成¶
惟翠華之艶爚傾百卉之光英抽翠柯以布素粲紅¶
芳而彂荣其始也碧海霄澄&KR0784;珠躍出深波暁霽丹¶
梓&KR0269;實煥神龍之銜燭皎&KR0002;木之並日其盛也&KR0002;紫¶
芝連葉鴛雛比翼奪珠樹之鮮輝掩非煙之竒色倐¶
<pb:KR4c0067_SBCK_029-7a>¶
忽摛錦紛葩似織其落也朙𧰟未褫紅衣如脫朱草¶
柯折珊瑚枝碎霞既皪而轉研紅欲消而猶綷爾乃¶
獨含芳意幽怨殘春將獨立而傾國雖不言&KR0006;似人¶
觀其露彩猶泫日華初照燁其晨葩情&KR0002;㣲𥬇色雖¶
羙而自艶𩔗河汾之窈窕逮乎的皪含景離披向風¶
鈆華春而思蕩蘭澤晩而光融情放縱以自得凝&KR0002;¶
煥之冶容既而華𧰟恍惚繁華&KR0205;畢驚寳雉之乍𢌞¶
想江妃而復出望獻璫之玉俄以蔽光感懐珮之川¶
悵然如失客顧余曰勿謂淑羙難乆徂芳不留彼妍¶
華之閱世非人夀之可儔君不見龍&KR0750;閈宏池䑓御¶
<pb:KR4c0067_SBCK_029-7b>¶
溝堂挹山林峯連萃樓有百&KR0010;之芳叢(今京師精/舎甲第猶)¶
(有天寳中/牡丹在)無昔日之通侠豈暇當飛霍之時始嗟零¶
落且欲同樹萱之意聊自忘&KR0104;&KR0680;&KR0680;¶
　　　近於伊川&KR0114;山居將命者𦘕圖而至欣然感¶
　　　聊賦此詩兼&KR0009;上浙東元相公大夫使求靑¶
　　　田胎化鶴(乙巳/&KR0010;作)¶
弱&KR0010;弄詞翰遂叨朙主恩懐章過越邸建斾守吳門¶
西圯隂難駐東臯意尚存慙逾六百石愧&KR0018;五千言¶
&KR0009;世知嬰繳辭荣𩔗觸藩欲追緜上隠况近子平村¶
邑有桐鄕愛山餘&KR0112;谷暄免非迯相地乃是故侯園¶
<pb:KR4c0067_SBCK_029-8a>¶
野竹多㣲逕岩泉豈一源映池方樹宻傍澗古藤繁¶
卭杖堪扶老■牛巳服轅只應將唳鶴幽谷共翩翻¶
　　　憶平泉山居贈沈吏部一𩠐(中書作)¶
昔聞羊叔子茅屋在東渠豈不念歸路徘徊畏簡書¶
乃知軒冕客自與田園踈歿世有遺恨精誠有所如¶
嗟予寡時用風志在林閭雖抱山水癖敢希仁智居¶
清泉繞舎下脩竹䕃庭除幽徑松盖宻小池蓮葉初¶
從来有好鳥近復躍鯈魚少室映川陸鳴臯對蓬廬¶
張何舊寮宷(予與吏部乃/金門寮故也)相勉在懸輿常恐似伯玉¶
瞻前慙魏舒¶
<pb:KR4c0067_SBCK_029-8b>¶
　　　夏晩有懐平泉林居(宜春作)¶
孟夏守畏途捨舟在徂暑愀然何所念念我龍門䲧¶
宻竹無蹊徑高松有四五飛泉鳴樹間颯颯如度雨¶
&KR0818;桂秀層嶺芳蓀媚幽渚稚子候我歸衡門獨延佇¶
誰言聖與哲曾是不懐土公旦既思周宣尼亦念魯¶
矧余竄炎裔日夕誰晤語眷𨶕悲子牟班荆感椒舉¶
悽悽視環玦惻惻歩庭廡豈待荘舄吟方知倦覉旅¶
　　　早秋龍興寺江亭閑眺憶龍門山居&KR0009;崔張¶
　　　&KR0199;從事(宜春作)¶
江亭感秋至蘭徑悲露泫秔稻秀晩川杉松欝晴巘¶
<pb:KR4c0067_SBCK_029-9a>¶
嗟予有林壑茲夕念原衍緑篠連嶺多靑莎近溪淺¶
淵朙菊猶在仲蔚蒿莫剪喬木粲凌苕隂崖積幽蘚¶
遥思伊川水北渡龍門峴蒼翠𩀱𨶕間逶迤清灘轉¶
故人在鄕國&KR0010;晏路悠&KR0225;惆悵此生涯無由共豋踐¶
　　　比聞龍門敬善寺有紅桂樹獨秀伊川嘗於¶
　　　江南諸山訪之莫致陳侍御知予所好因訪¶
　　　剡溪樵客偶得&KR0070;株移植郊園衆芳色沮乃¶
　　　知敬善所有是蜀道菵草徒得嘉名因賦是¶
　　　詩兼贈陳侍御(金陵作)¶
昔聞紅桂枝獨秀龍門側越叟遺&KR0070;株周人未嘗識¶
<pb:KR4c0067_SBCK_029-9b>¶
平生愛此樹攀翫無由得君子知我心因之爲羽翼¶
豈煩嘉客譽且就清隂息来自天姥岑長疑翠嵐色¶
芬芳世所絶&KR0367;蹇枝漸直瓊葉潤不凋珠英粲如織¶
猶疑翡翠𪧐想待鵷雛食寧止暫淹留終當更封植¶
　　　懐山居邀松陽子同作¶
我有愛山心如飢復如渇出谷一年餘常疑十年别¶
春思巖花爛夏憶寒泉冽秋憶泛蘭巵冬思翫松雪¶
晨思小山桂&KR0661;憶深潭月醉憶剖紅梨飯思食紫鱖¶
坐思藤蘿宻歩憶莓苔滑晝夜百刻中愁腸幾囘絶¶
毎念羊叔子言之豈常輟人生如意事十乃居七八¶
<pb:KR4c0067_SBCK_029-10a>¶
我未及懸輿今猶佩朝紱焉能逐麋鹿便得遊林樾¶
范恣滄波舟張惟赤松列惟應詎身恤豈敢忘臣節¶
噐滿自當欹物盈終有缺從玆返樵逕庻可希前哲¶
　　　思歸赤松村呈松陽子¶
昔人思避世惟恐不深幽禽慶潜名岳鴟夷𣻌釣舟¶
顧余知止足所樂在歸休不似㝷山者忘家恣逺逰¶
　　　近臘對雪有懐林居¶
&KR0382;門常晝掩竹逕寂無人鳥起飄松霰&KR0874;行動谷榛¶
應(闕)禽魚侣(闕)與薜蘿親遥憶平臯望溪烟巳彂春¶
<pb:KR4c0067_SBCK_029-10b>¶
¶
李文饒别集卷第九¶
<pb:KR4c0067_SBCK_029-11a>¶
李文饒别集卷第十　平泉山居草木記¶
　　思山居一十𩠐¶
　　　淸朙後憶山中¶
遥思寒食後野老林下醉月照一山朙風吹百花氣¶
飛泉與萬&KR0284;髣髴疑簫吹不待曙華分巳應喧鳥至¶
　　　題&KR0009;商山石¶
綺皓巖中石嘗經(闕)𨼆淪紫芝歌㡬曲紅蘚閟千春¶
聊用支琴尾寧惟𠋣病身自知来處所何暇問嚴遵¶
　　　憶種苽時¶
尚平方畢娶踈廣念歸期澗底松成盖簷前桂長枝¶
<pb:KR4c0067_SBCK_029-11b>¶
逕閑芳草合山靜落花遲雖有苽園在無因及種時¶
　　　春日獨坐思歸¶
壮齡心巳盡孤賞意猶存豈望圖麟閣惟思卧鹿門¶
無謀堪適野何力可拘原只有客身去幽山自灌園¶
　　　思豋家山林嶺¶
自知無世用只是愛山逰&KR0199;有嵇康&KR0568;今慙趙武偷¶
豋巒未覺疾汎水便忘&KR0104;最惜殘筋力捫蘿遍一丘¶
　　　思郷園老人¶
常羡蓽門翁所思惟&KR0010;稔遥知松月曙尚在山&KR1624;&KR0230;¶
蘭氣入幽簾禽言傍孤枕晨興歩巖逕更酌寒泉飮¶
<pb:KR4c0067_SBCK_029-12a>¶
　　　&KR0009;龍門僧¶
龍門有開士愛我春潭碧淸景出東山閑来翫松石¶
應憐林壑主逺作滄溟客爲我謝此僧終當理歸䇿¶
　　　憶藥苖¶
溪上藥苖齊手茸正堪掇皆能扶我夀豈止堅肌骨¶
味掩商山芝英逾𩠐陽蕨豈如&KR0372;谷士只得香泉啜¶
(者/南陽甘谷有菊/水是湖廣)¶
　　　憶村中老人春酒(有劉揚二/叟善釀)¶
二叟茅茨下清晨飮濁醪雨殘紅芍藥風落紫櫻桃¶
巢燕㗸泥疾簷䖝掛網高閑思春谷事轉覺䆠途劳¶
<pb:KR4c0067_SBCK_029-12b>¶
　　　憶葛勝木禪床¶
憶我齋中榻寒宵㡬獨眠管寧穿亦坐徐孺去常懸¶
䖝網垂應遍苔痕染更鮮何人及身在歸對老僧禪¶
　　　初夏有懐山居¶
山中有所憶夏景始淸幽野竹隂無日巖泉冷似秋¶
翠岑當累榭皓月入輕舟只有思歸夕空簾且夢游¶
　　　張公超谷中石¶
鼓篋依緑槐橫經起秋霧有時連岳客尚辦絃歌處¶
自予去幽石誰人襲芳杜空留古苔石對我岩中樹¶
　　　初歸平泉過龍門南嶺遥望山居即事¶
<pb:KR4c0067_SBCK_029-13a>¶
初歸故鄕陌極望且徐輪近野樵蒸至平泉煙火新¶
農夫饋雞&KR0112;漁子薦霜鱗惆悵懐楊僕慚爲関外人¶
　　　伊川晩眺¶
桑葉初黃梨葉紅伊川落日盡無風漢儲何假終南¶
客角里先生在谷中¶
　　　潭上喜見新月¶
簮組十年夢園廬今夕情誰憐故鄊月復映碧潭生¶
皓彩松上見寒光波際輕還將孤賞意暫&KR0009;玉琴聲¶
　　　郊外即事奉&KR0009;侍郎大尹¶
高秩慙非𨼆閑林喜退居老農争席坐稚子帶經鋤¶
<pb:KR4c0067_SBCK_029-13b>¶
竹徑難𢌞&KR0016;僊舟但跂予豈知陶靖節秪自愛吾廬¶
　　　山居遇雪喜道者相訪¶
幽居近谷西喬木與山齊野竹連池合巖松映雪低¶
喜君来白杜值我在靑谿應𥬇於陵子遺荣自灌畦¶
　　　雪霽晨起¶
雪覆寒溪竹風卷野田蓬四望無行跡誰憐孤老翁¶
　　　洛中士君子多以平泉見呼愧𫉬方外之名¶
　　　因以此詩爲報奉&KR0009;劉賔客¶
非高柳下逸自愛竹林閑才異居東里愚因在北山¶
徑荒寒未掃門設晝長関不及鴟夷子悠悠烟水間¶
<pb:KR4c0067_SBCK_029-14a>¶
　　　早春至言襌公法堂憶平泉别業(金陵作)¶
昔我伊原上孤逰竹樹間人依紅桂靜鳥傍碧潭閑¶
松盖低春雪藤輪𠋣暮山永懐桑梓邑衰老&KR0002;爲還¶
　　　峽山亭月夜獨𪧐對櫻桃花有懐伊川别墅¶
(金陵/作)¶
皎月照芳樹鮮葩含素輝愁人惜春夜逹曙想巖扉¶
風靜隂滿砌露濃香入衣恨無金谷妓爲我奏思歸¶
　　春暮思平泉&KR0462;詠二十𩠐¶
(自此並/淮南作)¶
　　　望伊川¶
<pb:KR4c0067_SBCK_029-14b>¶
逺村寒食後細雨度川来芳草連谿合梨花映墅開¶
槿蘺懸落照松逕長新苔向夕亭臯望逰禽幾處囘¶
　　　潭上紫藤¶
故鄕春欲盡一&KR0010;芳難再巖樹巳靑葱吾廬日堪愛¶
幽溪人未去芳草行應礙遥憶紫藤垂繁英照潭黛¶
　　　書樓晴望¶
幽居人世外乆厭巿朝喧蒼翠連𩀱𨶕㣲茫認九原¶
(東望盡見萬安/山南名臣丘壠)殘紅映鞏樹斜日照轘轅薄暮柴扉¶
掩誰知仲蔚園¶
　　　西嶺望鳴臯山¶
<pb:KR4c0067_SBCK_029-15a>¶
高秋對凉野四望何蕭瑟逺見鳴臯山靑峯原上出¶
晨興採&KR0340;蕨向暮歸蓬蓽詎假数揮金飡和養餘日¶
　　　瀑泉亭¶
向老多悲恨悽然念一丘巖泉終古在風月㡬年逰¶
&KR0818;閣饒佳樹菱潭有釣舟不如羊叔子名與峴山留¶
　　　紅桂樹(此樹白花紅/心因以爲號)¶
欲求塵外物此樹是瑶林後素合餘絢如丹見本心¶
妍姿無㸃辱芳意託幽深願以鮮葩色凌霜照碧潯¶
　　　金松(出天台山)¶
台嶺生竒樹佳名世未知纎纎疑大菊落落是松枝¶
<pb:KR4c0067_SBCK_029-15b>¶
照日含金晰籠烟𣻌翠滋勿言人去晩猶有&KR0010;寒期¶
　　　月桂(出&KR0253;山淺黃色)¶
何年霜夜月桂子落寒山翠幹生巖中金英在人間¶
幽崖空自老淸漢未知還惟有凉秋夜嫦娥未暫攀¶
　　　山桂(此花紫色英藻繁)¶
吾愛山中樹繁英滿目鮮臨風飄碎錦映日亂非烟¶
影入春潭底香凝月榭前豈知幽獨客頼此當朱絃¶
　　　栢(别樹經霜暫/枝葉盡舟四)¶
聞有三株樹惟應秘閬風珊瑚不生葉朱草又無叢¶
未&KR0002;凌雲栢常能終&KR0010;紅晨霞與落日相照在巖中¶
<pb:KR4c0067_SBCK_029-16a>¶
　　　蓀(生茅山東溪/溪蓀花紫色)¶
楚客重蘭蓀遺芳今未歇葉抽淸淺水花照暄妍節¶
紫艶映渠鮮輕香含露結離君&KR0002;有贈暫與幽人折¶
　　　流盃亭¶
激水自山椒析波分淺瀬囘環疑古篆詰曲如縈帶¶
雪愬羽觴遲惟觀親友㑹欲知中聖處皓月臨松盖¶
　　　東谿¶
近蓄東谿水悠悠起渌波綵鴛留不去芳草日應多¶
夾岸生竒篠緑巖覆女蘿蘭橈思無限爲感濯纓歌¶
　　　鸂&KR3358;¶
<pb:KR4c0067_SBCK_029-16b>¶
清沚𩀱鸂&KR3358;前年海上鶵今来戀洲嶼思&KR0002;在江湖¶
欲起揺荷盖閑飛濺水珠不能常泛泛惟作逐波鳬¶
　　　西園¶
西園最多趣永日自忘歸石瀬流清淺峯岑澹翠㣲¶
暁飜紅藥艶晴鳥碧潭輝獨望姢姢月宵分未掩扉¶
　　　海¶
昔見歴陽山鷄籠巳孤秀今㸔海嶠樹翠盖何幽茂¶
霰雪詎能侵(此𣗳枝葉宻/霜雪不侵)烟嵐自相揉攀條獨臨憇¶
况值清隂晝¶
　　　𩀱碧潭¶
<pb:KR4c0067_SBCK_029-17a>¶
清剡與嚴湍潺湲皆可憶適来玩山水無此秋潭色¶
莫辦幽蘭叢難分翠禽翼遲遲洲渚歩臨眺忘飱食¶
　　　竹逕¶
野竹自成逕繞溪三里餘檀欒被層阜蕭瑟䕃淸渠¶
日落見林靜風行知谷虚田家故人少誰肯共焚魚¶
　　　花藥欄(花藥四時相/續常可留翫)¶
蕙草春已碧蘭花秋更紅四時彂英𧰟三逕滿芳叢¶
秀色濯清露鮮輝揺惠風王孫未知返幽賞竟誰同¶
　　　自叙(非尚子遍/㳺五嶽)¶
五嶽逕雖深遍逰心巳蕩苟能知止足所遇皆清曠¶
<pb:KR4c0067_SBCK_029-17b>¶
七十難可期一丘乃㣲尚遥懐少室山常恐非吾望¶
　　　𩠐夏淸景想望山居¶
嘉樹隂初合山中賞更新禽言未知夏蘭逕尚餘春¶
散滿蘿垂帶扶踈桂長輪丹靑冩不盡宵夢歎非真¶
累榭空留月虚舟&KR0002;待人何時𠋣蘭棹相與掇汀蘋¶
　　思平泉樹石雜詠一十𩠐¶
　　　釣䑓¶
我有嚴湍思懐人訪故䑓客星依釣𨼆仙石逐槎囘¶
倒影含淸沚凝隂長碧苔飛泉信可挹幽客未歸来¶
　　　似鹿石¶
<pb:KR4c0067_SBCK_029-18a>¶
林中有竒石髣髴獸潜行乍似依巖桂還疑食野苹¶
葺長緑鮮映班細紫苔生不是見覉者何劳如頓纓¶
　　　海上石笋¶
常愛僊都山竒峯千&KR0775;懸迢迢一何逈不與衆山連¶
忽逢海嶠石稍慰平生憶何以佀我心亭亭孤且直¶
　　　疊¶
潺湲桂水湍潄石多竒狀鱗次冠煙霞蟬聮疊波浪¶
今来碧梧下逈出秋潭上&KR0010;晩苔蘚滋懐賢益惆悵¶
　　　重䑓美蓉¶
美蓉含露時秀色波中溢五女襲朱裳重重映皓質¶
<pb:KR4c0067_SBCK_029-18b>¶
晨霞耀丹景片片朙秋日蘭澤多衆芳妍姿不相匹¶
　　　白鷺鶿¶
余心憐白鷺潭上日相依拂石疑星落凌風似雪飛¶
碧沙常獨立淸景自忘歸所樂惟烟水徘徊戀釣磯¶
　　　海魚骨¶
昔日任公子期年釣此魚無由見成岳聊喜識專車¶
皎皎連霜月高高映碧渠陶潜雖好事觀海只披圖¶
　　　泛池舟¶
桂舟蘭作枻芬芳皆絶世只可弄潺湲焉能濟大川¶
樹懸凉夜月風散碧潭烟未得同魚子菱歌共扣舷¶
<pb:KR4c0067_SBCK_029-19a>¶
　　　舴艋舟¶
無輕舴艋舟始自鴟夷子𩀱𨶕挂朝衣五湖極煙水¶
時逰杏壇下乍入湘川裏永日歌濯纓超然謝滓塵¶
　　　二猿¶
釣瀬水連漪富春山合㳫松上夜猿鳴谷中淸響合¶
衝網忽見覊故山從此辭無由碧潭飲争接緑蘿枝¶
　　　思在山居日偶成此詠邀松陽子同作¶
閑思昔&KR0010;事忽忽念伊川乗月歩秋坂滿山聞石泉¶
囘塘碧潭映高樹緑蘿懸露下呌田鶴風来嘶晩蟬¶
懐玆長住夢歸去且無縁幽谷人未至蘭苕應更鮮¶
<pb:KR4c0067_SBCK_029-19b>¶
(乘月一/作乘興)¶
　　重憶山居六𩠐¶
　　　平泉源¶
出谷&KR0379;浮芥中園巳濫觴逶迤過竹塢浩淼走蘭塘¶
夜靜聞魚躍風㣲見鴈翔從玆東向海可泛濟川航¶
　　　泰山石(兖州從事所&KR0009;)¶
鷄鳴日觀望逺與扶桑對滄海似鎔金衆山如㸃黛¶
遥知碧峯首獨立烟嵐內此石依五松蒼蒼幾千載¶
　　　巫山石¶
十二峯前月三聲猿夜愁此中多怪石日夕潄寒流¶
<pb:KR4c0067_SBCK_029-20a>¶
必是歸星渚先求歴斗牛(楊州是/斗牛分)還疑烟雨霽髣髴¶
是嵩丘¶
　　　羅浮山(番禺連帥所遺)¶
龍伯釣鼇時蓬莱一峯坼(裴渊廣州記羅浮山/是蓬莱邉山浮来)飛来¶
碧海畔遂與三山隔其下多長溪(茅君內傳山下/有七十二長溪)潺¶
湲宗亂石知君分如此贈逾荆山壁¶
　　　漏潭石(魯客見遺)¶
常疑六合外未信漆園書及此聞溪漏方欣騐尾閭¶
大㢤天地氣呼吸有盈虚羙石劳相贈瓊瑰自不如¶
　　　釣石(於谿人處求得)¶
<pb:KR4c0067_SBCK_029-20b>¶
嚴光𨼆富春山色谿文碧所釣不在魚揮綸以自適¶
余懐慕君子且欲坐潭石持此返伊川悠然慰衰夕¶
　　　懐伊川郊居¶
衰疾常懐土郊園欲掩扉雖知朙目地不及有身歸¶
鞏樹秋隂遍伊原霽色㣲此生㸔白𩠐良願已應違¶
　　　晨起見雪𨼆山居¶
忽憶巖中雪誰人拂薜蘿竹梢低未舉松盖&KR0367;應多¶
山溜随冰落林&KR0874;帶霰過不劳聞鶴語方奏苦寒歌¶
　　憶平泉雜詠¶
　　　憶初暖¶
<pb:KR4c0067_SBCK_029-21a>¶
今日初春暖山中事&KR0002;何雪開喧鳥至澌散躍魚多¶
幽翠生松栢輕烟起薜蘿柴扉常晝掩惟有野人過¶
　　　憶辛夷(余赴欲門/辛夷金陵)¶
昔年將出谷㡬日對辛夷𠋣樹憐芳意攀條惜&KR0010;滋¶
淸隂湏暫憇秀色正堪思只待揮金日慇懃泛羽巵¶
　　　憶寒梅¶
寒塘数樹梅常近臈前開雪映縁巖竹香侵汎水苔¶
遥思淸景暮還有野禽来誰是攀枝客玆辰醉始𢌞¶
　　　憶藥欄¶
野人清旦起掃雪見蘭芽始畎春泉入惟愁暮景斜¶
<pb:KR4c0067_SBCK_029-21b>¶
未抽萱草葉&KR0379;彂欵冬花誰念江潭老中宵旅夢賖¶
　　　憶茗芽¶
谷中春日暖漸憶掇茶英欲及清朙火能銷醉客酲¶
松花飄鼎泛蘭氣入甌輕飮罷閑無事捫蘿谿上行¶
　　　憶野花(余未嘗春到故園)¶
雖逰洛陽道未識故園花曉憶東谿雪晴思冠嶺霞¶
谷深蘭色秀村逈桺隂斜悵望龍門晩誰知小𨼆家¶
　　　憶春雨¶
春鳩鳴野樹細雨入池塘潭上花㣲落谿邉草更長¶
䟽風白鷺起拂水綵鴛翔最羡歸飛燕年年在故鄕¶
<pb:KR4c0067_SBCK_029-22a>¶
　　　憶晩眺¶
伊川新雨霽原上見春山緱嶺晴虹㫁龍門宿鳥還¶
牛羊平野外桑柘夕烟間不及郷園叟悠悠盡日閑¶
　　　憶新藤¶
遥聞碧潭上春晩紫藤開水似晨霞照林疑綵鳯来¶
淸香凝島嶼繁艶映莓苔金谷如相並應將錦帳囘¶
　　　憶春耕¶
郊外杏花坼林間布榖鳴原田春雨後谿水夕流平¶
野老荷蓑至和風吹草輕無因共沮溺相與事巖耕¶
　　　余所居平泉村舎近蒙韋常侍大尹特攺嘉¶
<pb:KR4c0067_SBCK_029-22b>¶
　　　名因&KR0009;詩以謝¶
未謝留侯疾常懐仲蔚園閑謡紫芝曲歸夢赤松村¶
忽攺蓬蒿色俄吹黍谷喧多慙孔北海傳教及衡門¶
　　　山信至&KR0003;平泉别墅草木滋長地轉幽深悵¶
　　　然思歸復此作¶
忽聞樵客語慙慰野人心幽徑芳蘭宻閑庭秀木深¶
&KR0874;䴥来澗底鳬鵠遍川潯誰念滄溟上歸歟起歎音¶
　　　臨海太守惠予赤城石報以是詩¶
聞君採竒石剪㫁赤城霞潭上倒虹影波中揺日華¶
僊巖接絳氣谿路&KR0462;桃花&KR0002;值客星去便應随海槎¶
<pb:KR4c0067_SBCK_029-23a>¶
　　　前相國賛皇公早葺平泉山居蹔還憇旋起¶
　　　赴詔命作鎮浙右&KR0186;抒懐賦四言詩一十四¶
　　　𩠐&KR0009;¶
　　　　正議大夫行尚書兵部侍卽集賢殿學士¶
　　　　賜紫金魚袋裴潾¶
動復有原進退有期用在得正朙以知㣲夫惟哲人¶
㑹且有歸靜固勝熱安毎慮危将憇於盤止亦先機¶
　　　右一¶
植慶在根鍾福有兆珠潜巨海玉藴崐嶠披室生白¶
照夜成晝揮翰飛文入侍左右出納帝命弘玆在宥¶
<pb:KR4c0067_SBCK_029-23b>¶
　　　右二¶
歴難求試執憲成風四鎮咸人三階以融捧日柱天¶
造膝納忠建儲固本樹屏息戎彼狐彼䑕窒穴掃蹤¶
　　　右三¶
我力或屈我躬莫[沔-丏+丐]三黜如飴三起惟惧再賓爲龍¶
一麾爲飫昔在治繁常思歸去今則合契行斯中慮¶
　　　右四¶
有鳯自南亦&KR1304;其羽好姱佳麗于伊之滸五彩含章¶
九苞合矩佩仁服義鳴中律吕我来思卷薄言遵渚¶
　　　右五¶
<pb:KR4c0067_SBCK_029-24a>¶
鑿龍中闢伊原右奔下有秘洞豁起石門竹澗水橫¶
松架雪屯岫環如壁巖虚&KR0002;軒朝昏含景夏淸冬温¶
　　　右六¶
南溪𢌞舟西嶺望踈水遠如空山㣲似　二室峯連¶
四山駢聳玉女乍欹玉華獨踊雲翔日耀如戴如拱¶
　　　右七¶
飛泉挂空如决天潯萬仭懸注直貫潭心月正中央¶
洞見淺深群山無影孤鶴時吟我嘯我歌或眺或臨¶
　　　右八¶
鳥之在巢風起林揺退翔城顛翠亂捫天雨止雲旋¶
<pb:KR4c0067_SBCK_029-24b>¶
亦息于淵人皆知進我獨止焉人皆務朙我獨晦焉¶
邈矣其山黙矣其泉¶
　　　右九¶
&KR0397;丘之田土山之上孫既貽謀謝亦遐想儉則爲福¶
華固難長寜&KR0002;我心一泉一壤造適爲足超然孤賞¶
　　　右十¶
其風自西言彂帝庭飄彼黃素墮於山楹公拜稽𩠐¶
靡敢受荣宸嚴再臨俾撫百城戀此莫處星言其征¶
　　　右十一¶
公昔南邁我不反覩言旋&KR0199;觀莫𫉬安語今則不遑¶
<pb:KR4c0067_SBCK_029-25a>¶
載騫載舉離&KR0104;莫寫歡好&KR0154;叙愴矣東望泣涕如雨¶
　　　右十二¶
山嵇之&KR0199;劉盧之恩舉世莫尚惟公是敦哀我蠢蠢¶
念我諄諄振此鎩翮扇之騰飜斯德未報抵誓子孫¶
　　　右十三¶
迢迢秦塞南望呉門對酒不飮設琴不鼓何以代&KR0405;¶
&KR0009;之濡翰何以冩懐詩以足言無宻玉音以慰我魂¶
　　　右十四¶
　　開成元年九月相公以太子賓客分司東都九¶
　　月十九日逹洛下安居於平泉別墅潾&KR0186;述公¶
<pb:KR4c0067_SBCK_029-25b>¶
　　素尚賦四言詩兼述山泉之羙未及刻石其年¶
　　十一月二十一日除浙西觀察使寵兼八座亞¶
　　相之重十二月四日彂赴任開成二年有潾自¶
　　兵部侍郎除河南尹乃於河南&KR0492;中自書于石¶
　　立於平泉之山居開成二年九月二十五日河¶
　　南尹裴潾題¶
　　　諸書載平泉花木¶
𠟵談録李德&KR0073;東都平泉荘去洛城三十里卉木䑓¶
榭&KR0002;造仙府有虚檻對引泉水萦囘䟽鑿像巫峽洞¶
庭十二峯九&KR0637;迄於海門江山景物之状以間行逕¶
<pb:KR4c0067_SBCK_029-26a>¶
有平石以手磨之皆𨼆𨼆見雲霞龍鳯草樹之形初¶
德&KR0073;營平泉逺方之人多以異物奉之有題平泉詩¶
曰隴右諸侯供語鳥日南太守送名花¶
賈氏談録賛皇公平泉荘周圍十里構臺榭百餘所¶
今基址猶存天下竒花異草珍松怪石靡不畢致其¶
間故德&KR0073;自製平泉草木記今悉蕪絶唯鴈翅檜珠¶
子柏蓮房玉藻等盖僅有存焉(鴈翅檜葉㜑娑如鴻/鴈之翅珠子栢栢實)¶
(皆如白珠子藂生葉上香聞数十歩/蓮蘂跗蕚上花分五朶而實同一房)怪石名品甚衆¶
多爲洛城有力者取去(石上皆刻/女道二字)唯禮星石及師子¶
石今爲陶學士徙置棃園别墅(禮星石縱廣一丈厚/尺餘有文理成斗極)¶
<pb:KR4c0067_SBCK_029-26b>¶
(之象師子石高三四尺孔竅千萬逓相/通貫其状如師子首尾眼鼻皆具足)¶
河南志河南長殿南有婆娑亭貯竒石處世傳李德¶
&KR0073;醒酒石以水沃之有林木自然之秋今謂㜑娑石¶
盖以樹名¶
五代史張全義字國維&KR0101;軍嘗得李德&KR0073;平泉醒酒¶
石德&KR0073;孫延古因託全義復求之&KR0101;軍忿然曰自黃¶
巢亂後洛陽園池無復能守豈獨平泉一石㢤全義¶
嘗在巢賊中以爲譏巳因大怒奏笞殺&KR0101;軍者¶
李文饒别集卷第十¶
<pb:KR4c0067_SBCK_029-27a>¶
