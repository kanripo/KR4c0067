# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.363669
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0299-023李文饒文集別集-卷第三.
<pb:KR4c0067_SBCK_023-1a>¶
李文饒别集卷第三¶
　詩上并唱和酬荅三十六𩠐¶
　　七言九韻雨中自秘書省訪王三侍御知早入¶
　　朝便入集賢侍御任集賢校書及升栢䑓又與¶
　　秘閤相對同院張學士亦余特厚故以詩贈之¶
　　　秘書省校書郎李德裕¶
共憐獨鶴青霞姿瀛洲故山歸已遲仁者焉能效鷙¶
鶚飛舞自合追長離梧桐逈齊鳷鵲觀烟雨屡拂蛟¶
龍旗鴻鴈衝颷去不盡寒聲晩下天泉池顧我蓬萊¶
靜無事玉版寳書藏衆瑞青編盡以汲冢來科斗皆¶
<pb:KR4c0067_SBCK_023-1b>¶
從魯室至金門待詔何逍遥名儒早問張子僑王褒¶
軼材晚始入宫女已能傳洞簫應令栢䑓長對户别¶
來相望獨寥寥¶
　　　奉酬李校書雨中自秘書省歸見訪時早入¶
　　　朝便入集賢不遇頃任集賢校書及升栢䑓¶
　　　又與秘閣相對今直書張學士賞忝同席而¶
　　　與校書相遠故瞻望之詞多　王¶
台庭才子來欵扉典校初從天祿歸已慙陋巷來玉¶
趾仍聞細雨霑綵衣詰朝始趍鳳闕去此日逐歎雞¶
黍違憶昨謬官在烏府喜君對門討魚魯直廬相望¶
<pb:KR4c0067_SBCK_023-2a>¶
夜每闌高閣遙臨月時吐昔聞三入承朙廬今来重¶
至中秘書校文復忝丞相屬博物更與張侯居新冠¶
峩峩不變鐵&KR0199;泉脉脉猶在渠忽見校書有情人臨¶
風不羡潘　舒憶見青天霧未巻吟玩瑤草不知晩¶
自憐豈是風引舟如何漸與蓬山遠¶
　　　山亭書懷¶
　　　　太原節度使檢校吏部尚書平章事張弘¶
　　　　靖¶
叢石依古城懸泉灑清池高低袤丈內衡霍相蔽𧇊¶
歸田竟何因爲郡豈所宜誰能辨人野寄適聊在斯¶
<pb:KR4c0067_SBCK_023-2b>¶
　　　奉和山亭書懷¶
　　　　節度掌書記監察御史李德裕¶
岩石在朱户風泉當翠楼始知峴亭賞難與清暉留¶
餘景淡將夕凝嵐輕欲收東山有歸志方接赤松遊¶
　　　　節度副使檢校右散騎侍崔恭¶
高情樂閑放寄跡山水中朝霞鋪座右虛白貯清風¶
潜竇激飛泉石路險且崇歩武有勝槩不與俗情同¶
　　　　節度判官侍御史韓　察¶
搆石狀崖巘翠含城上楼若移廬霍峰遠帶沅湘流¶
瀟洒主人靜夤緣芳徑幽清輝在昏旦豈異東川遊¶
<pb:KR4c0067_SBCK_023-3a>¶
　　　　節度推官監察御史高　銖¶
闘石𩔗崖巘飛流瀉潺湲遠壑簷宇際孤巒雉堞間¶
何必到海岳境幽機自閑茲焉得奇趣高歩謝東山¶
　　　　給事中陸　纒¶
激水瀉飛瀑寄懷良在茲如何謝安石要結東山期¶
入座蘭蕙馥當軒松桂滋於焉悟幽道境寂心自怡¶
　　　　右金吾衞大將軍胡　証¶
飛泉天台狀峭石蓬萊姿潺湲與青翠咫尺當幽奇¶
居然盡精到得似書妍詞豈無他山勝懿此清軒墀¶
　　　　從姪尚書右丞賈¶
<pb:KR4c0067_SBCK_023-3b>¶
中庭起崖石潄玉下漣漪丹丘誰云遠寓象得心期¶
豈不貴鍾鼎至懷在希夷唯當蓬萊閣靈鳳復來儀¶
(月十二日題/元和十三年六)¶
　　　奉和韋侍御陪相公遊&KR0271;義五言六韻¶
　　　　節度掌書記監察御史裏行賜緋魚袋李¶
　　　　德裕¶
羊公追勝槩茲地暫逍遥風景同南峴丹青見北朝¶
石渠清夏氣高樹激鮮颷念法珍禽集聞經醉象調¶
偶分&KR0372;露味偏覺衆香饒(飯故云/便食僧)爲間毗城內餘薰¶
幾日銷¶
<pb:KR4c0067_SBCK_023-4a>¶
　　　贈圓朙上人(頂之最/圓公佛)¶
遠公說易長松下龍樹雙經海藏中今日導師聞佛¶
慧始知前路化成空¶
　　　贈奉律上人(維摩終/律公精於)¶
知君學地厭多聞廣渡群生出世氛飯色不應殊寳¶
噐樹香皆遣入禪薰¶
　　　戯贈愼微寺王道安上座三僧正¶
甘露灑空惟一味㫋檀移植自成薰遙知暢献分南¶
北應用調柔致六群¶
　　　元和十三年二月十九日題石寺廢移崇福¶
<pb:KR4c0067_SBCK_023-4b>¶
　　　寺木塔院䧟石于東壁¶
　　　長安秋夜¶
內宫傳詔問戎機載筆金鑾夜始歸萬戸千門皆寂¶
寂月中清露㸃朝衣¶
　　　清冷池懷古(序刻石/余别有)¶
區囿三百里常聞駟馬来旌旗朝角道簫鼔燕平䑓¶
追昔賦文雅從容遊上才竹園秋水净風苑雪烟開¶
牛禍釁將彂羊孫謀始囘(孫詭/羊勝公)𡊮絲徒伏劍長孺¶
欲成灰(國/韓安)興&KR0440;由所感湮淪斯可哀空留故池鴈¶
刷羽尚徘徊¶
<pb:KR4c0067_SBCK_023-5a>¶
　　　述夢詩四十韻¶
去年七月溽暑之後驪降其夕五鼓未盡凉風凄然¶
始覺枕簟微冷俄而假𥧌斯熟忽夢賦詩懷禁掖&KR0199;¶
遊凡四十餘韻初覺尚憶其半經時悉以遺忘今屬¶
歲杪無事覊懷多感因綴其所遺爲述夢詩以寄一¶
二僚友¶
賦命誠非薄良時幸已遭君當堯舜日官接鳯凰曹¶
目睇煙霄濶心驚羽翼高(夢中作/此六句)椅梧連鶴禁壀堄¶
接龍韜(西接羽林軍/内署北連春宫)我后憐詞客(等是我門客/先朝曽宣諭卿)¶
吾僚並雋髦著書同陸賈待詔比王褒重價連懸璧¶
<pb:KR4c0067_SBCK_023-5b>¶
英詞淬寳刀泉流初落澗(流於/齒/文賦稱泉)露滴更濡毫赤¶
豹欣来献彤&KR0211;喜暫櫜(赴闕海內無事累月詩稱赤/時西戎乞盟函鎮二帥束身)¶
(貊之貢物/豹黃羆盖蛮)非煙含瑞氣馴雉㓗霜毛靜室便幽獨¶
虛樓散欝陶(有小楼時宴語於此/學士各有一室西垣)花光晨艶艶松韻¶
晚騷騷𦘕壁看飛鶴僊圖見巨鼇(鶴先是西壁畫海/内署垣壁比𦘕松)¶
(臨幸中使惧而𡍼焉/中曲龍山憲宗曽欲)倚簷隂藥樹落格蔓蒲桃(句悉/此八)¶
(逰者依然可想也/是內署中物惟甞)荷靜蓬池鱠氷寒郢水醪(初上賜/每學士)¶
(以酒味稍濃每和水而飲禁中有郢酒坊也/食皆是蓬萊池魚鱠夏至後賜及頒燒香酒)荔枝來¶
自遠蘆橘賜仍叨(蒙頒賜自後以道逺罷献也/先朝初臨御南方曾献荔枝亦)麝¶
氣随蘭澤霜華入杏膏恩光惟覺重携挈未爲勞(入/比)¶
<pb:KR4c0067_SBCK_023-6a>¶
(興常携挈而歸/句述以恩賜每有賜)夕閱梨園騎宵聞禁仗獒(園擸/每梨)¶
(門常見歸騎/回或抵暮夜院)扇囘交彩翟鵰起颺銀絛轡待袁絲¶
&KR0259;書期蜀客操盡䂓常謇謇退食尚忉忉(肉庭所覩/此八句述)¶
龜顧垂金鈿鸞飛曵錦袍(詩人不曵不婁之義也/曽蒙賜錦&KR0129;曵者盖取)御¶
溝楊柳弱天厩驌驦豪(借飛龍馬/學士皆蒙)屡換青春直閑随¶
上苑遨(㳺眺芙蓉亦謂之南苑也/普濟寺與芙蓉苑相連常所)煙低行殿竹風¶
拆繞牆桃(澣日逰戯/此八句述沭)聚散俄成昔悲愁益自𤎅每¶
懷仙駕遠更望茂陵號地接三茅嶺川迎伍子濤(偁/伐)¶
(嗔氣所作/海濤是伍子)花迷&KR0438;歩暗石固䔉山牢(夢中所作/此両句又是)¶
蘭野凝香管梅洲動翠篙泉無驚綵妓溪鳥避干旄¶
<pb:KR4c0067_SBCK_023-6b>¶
感&KR0199;心猶絶思歸更首搔無聊燃宻炬誰復勸金舠¶
(爲觥賔僚顧形迹未曽以此相勸/余自到此絶無夜宴酒噐中大者呼)嵐氣朝生棟城¶
隂夜入濠望烟歸海嶠送鴈渡江臯宛馬嘶寒&KR0491;吳¶
鈎在錦弢未能追狡兎空覺長黄蒿水國逾千里風¶
帆過萬艘閱川終古恨惟見暮滔滔¶
　　　奉和浙西大夫述夢四十韻(韻/次本)大夫本題¶
　　　　言贈於夢中賦詩以寄一二僚友故今所¶
　　　　和者亦止述翰苑&KR0199;游而已　元稹¶
聞有池塘什還因夢𥧌遭攀禾工𩔗蔡詠豆敏過曹¶
莊蝶玄言秘羅禽藻思高(三聮亦多徴故事也/本篇稱六句皆夢中作)戈¶
<pb:KR4c0067_SBCK_023-7a>¶
矛排筆陣貔虎讓文韜綵繢鵉凰鵛權奇𩦸騄髦神¶
樞千里應華袞一言褒李廣留飛箭王祥得佩刀傳¶
乗司𨽻馬繼染翰林毫辨頴洵超脫詞鋒豈足&KR1060;金¶
剛錐透玉賔鐵劍吹毛(盛文藻秀麗翰苑謨猷綸誥褒/自戈矛而下皆述大夫刀筆贍)¶
(世縱䑓綱𠑽學士等矣/貶功多名將人許三公)顧我曾陪附思君正欝陶近¶
酬新樂錄仍寄續離騷(酬和才畢此篇續至/近蒙大夫寄&KR1227;篥欹)阿閣偏¶
随鳳(偏多同直/大夫與&KR0876;)方壺共跨鼇借騎銀杏葉(例借飛龍/學士初入)¶
(馬)横賜錦垂萄(本篇/觧巳具)氷井分珍菓金瓶貯御醪獨¶
辭珠有戒廉取(玉字/一本有)非叨綾紙侵紅㸃(綾&KR0366;&KR0083;/書詔皆用)¶
蘭燈㷔碧高(通宵勘冩/麻制例皆)代予言不易承聖㫖偏勞(與/稹)¶
<pb:KR4c0067_SBCK_023-7b>¶
(翰林承㫖/大夫相代爲)繞月同棲鵲驚風比夜獒吏傳開鎻契¶
(門使勘契開鎻聲甚煩多/學士院宻通銀䑓每旦常聞)神撼引鈴絛(命即鈴索/院中有急)¶
(以爲常/自摇習)渥澤深難報危心過自操犯顏誠懇懇騰口¶
惧忉忉佩寵雖緺綬安貧尚葛袍賔親多謝絶延薦¶
必英豪(秘與頻繁奉職勤劳畏慎周宻等事也/自阿閣而下皆言稹同在翰林日居處深)分¶
阻盃盤㑹閑随寺觀遨(與稹時時而字一本作相期/學士無過從聚㑹之例大夫)¶
(行而已矣/於寺觀閑)祗園一林杏(恩/慈)仙洞萬株桃(都/玄)澥海滄波¶
减昆朙刼火𤎅未陪登鶴駕已計堕烏號痛淚過江¶
渚寃聲出海濤尚㸔恩詔濕已夢壽宫牢(是夢中作故言/本篇言此両句)¶
(夢字/故言)再造承天寳新持濟巨篙猶憐弊簪屨重委&KR0199;¶
<pb:KR4c0067_SBCK_023-8a>¶
<pb:KR4c0067_SBCK_023-9a>¶
衣褒興彂春塘草魂交益部刀形&KR0271;猶抱膝燭盡&KR0205;¶
揮毫昔士當初筮逢時詠載&KR1060;懷鉛辦䖝蠧染素學¶
鵝毛車騎方休汝歸來欲效陶(從事歸京師/大夫罷太原)南䑓資¶
謇諤内署選風騷羽化如乘鯉樓居&KR0199;冠鼇美香焚¶
濕麝名菓賜乾萄議敕蠅棲筆邀懽蟻泛醪代言無¶
所戯謝表自稱叨蘭焰凝芳澤芝泥瑩玉膏對頻聲¶
價出直久夢魂勞草詔令歸馬批章荅献獒(闕西戎/幽𩦸歸)¶
(見前注/乞盟並)銀花懸院牗翠羽映簾絛諷諫欣然納奇觚¶
率爾操禁中時諤諤天下免忉忉左顧龜成印雙飛¶
鵠織袍謝賔緣地宻潔已是心豪五日思歸沐三春¶
<pb:KR4c0067_SBCK_023-9b>¶
<pb:KR4c0067_SBCK_023-9b>¶
　　　夫閣老(予甞玩乃得此名/此樹呉人不識因)¶
　　　　潤州刺史李　德&KR0073;¶
玉蘂天中樹金閨昔共窺落英開舞雪宻葉乍&KR0672;帷¶
(旋乆之方集庭際大夫草詔之月皆邀予同玩/内署沈大夫所居門前有此樹每花落空中囘)&KR0199;賞¶
烟霄遠前歡歲月移今来想顔色還似憶瓊枝¶
　　　奉酬浙西尚書九丈招隱山觀玉蘂樹戯書¶
　　　見懷之作¶
　　　　江南西道團練觀察使沈　傅師¶
曾對金鑾直同依玉樹隂雪英飛舞近煙葉動揺深¶
素蕚年年宻衰容日日侵劳君想華髪僅欲不勝簪¶
<pb:KR4c0067_SBCK_023-10a>¶
　　　寄題惠林李侍郎&KR0199;舘¶
棟宇非吾室煙山是我鄰下齡惟待盡一世樂長貧¶
半壁懸秋日空林滿夕塵秪應雙鶴吊松路更無人¶
　　　寄茅山孫錬師¶
何地最翛然華陽第八天松風清有露蘿月淨無烟¶
乍警瑶壇鶴時嘶玉樹蟬欲馳千里戀惟有鳳門泉¶
　　　又二絶¶
石上谿蓀彂紫茸碧山幽藹水溶溶菖花定是無人¶
見春日惟應羽客逢¶
獨尋蘭渚翫遲暉閑倚松&KR1624;望翠微遙想春山朙月¶
<pb:KR4c0067_SBCK_023-10b>¶
曙玉壇清磬歩虛歸¶
　　　題奇石(西公署/石在浙)¶
藴玉抱清輝閑庭日瀟灑塊然天地間自是孤生者¶
　　　送張中丞入䑓從事¶
馹騎朝天去江城睠闕深夜珠光去握芳桂乍辭隂¶
澤國三千里覉孤萬感心自嗟文&KR0440;久此曲爲盧諶¶
　　　懷京國¶
海上東風犯雪来臈前先折鏡湖梅遥思禁苑青春¶
夜坐待宮人畫詔𢌞¶
　　　追和太師顏公同清遠道士遊虎丘寺¶
<pb:KR4c0067_SBCK_023-11a>¶
茂苑有靈峰嗟余未遊觀藏山半平陸壞谷焉高岸¶
岡繞數仞墻巖潜千丈幹乃知造化意回幹資奇玩¶
鏐騰昔虎踞劒沒嘗龍煥潭黛入海底崟岑聳霄半¶
層巒未升日哀&KR0924;寧知旦綠篠夏凝隂碧林秋不換¶
&KR0115;搜既窈窕囘望何蕭散川晴嵐氣收江春雜英亂¶
逸人綴青藻前哲留篇翰共扣哀玉音皆舒文綉叚¶
難追彦囘賞徒起興公歎一夕如再升含毫星斗爛¶
　　　東𨛦懷古二𩠐¶
　　　　王京兆¶
河水昔將决衝波溢川潯崢嵘金堤下噴薄風雷音¶
<pb:KR4c0067_SBCK_023-11b>¶
投馬災未弭爲魚歎方深惟公執珪璧誓與身俱沉¶
誠信不虛彂神朙冝爾臨湍流自此囘咫尺焉能侵¶
逮我守東郡悽然懷所欽雖非識君靣自謂知君心¶
意氣苟相合神朙無古今登城見遺廟日夕空悲唫¶
　　　陽給事¶
宋氏遠家左豺狼滿中州陽君守滑䑓終古垂英猷¶
數仞城既毁萬夫心莫留跳身入飛鏃免胄臨霜矛¶
畢命在旗下僵尸横道周義風激河　壯氣淪山丘¶
嗟爾抱忠烈古來誰與儔就烹感漢使握節悲陽秋¶
顏子綴清藻鏗然如素璆徘徊望故壘尚想精魂遊¶
<pb:KR4c0067_SBCK_023-12a>¶
(月一日題/大和四年六)¶
　　　秋日登𨛦樓望賛皇山感而成詠¶
昔人懷井邑爲有掛冠旗顧我飄蓬者長随泛梗移¶
越唫因病感潘鬂入秋悲北指邯鄲道應無歸去期¶
　　　雨後凈望河西連山愴然成詠¶
宿雨初收晩吹繁秋光極目自錹魂烟山北下歸遼¶
海鴻鴈南飛出薊門只恨無功書史藉豈悲臨老事¶
戎軒唯懷藥餌蠲衰病爲惜餘年報主恩¶
　　　秋日美晴𨛦樓閑眺寄荆南張書記¶
高檻凉風起清川旭景開秋聲向野去爽氣自山來¶
<pb:KR4c0067_SBCK_023-12b>¶
霄外鴻初返簷間燕已歸不因煙雨夕何處夢陽䑓¶
　　　故人寄茶¶
劒外九華英緘題下玉京&KR0271;時㣲月上碾處亂泉聲¶
半夜邀僧至孤唫對竹烹碧流霞脚碎香泛乳花輕¶
六腑睡神去数朝詩思清其餘不敢費留伴讀書行¶
(作肘/讀一本)¶
李文饒别集卷第三¶
