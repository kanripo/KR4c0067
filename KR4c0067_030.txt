# -*- mode: mandoku-view -*-
#+TITLE: 會昌一品集
#+DATE: 2015-09-23 10:18:30
#+PROPERTY: JUAN 30

<md:KR4c0067_SBCK_030-1a>¶
　窮愁志(并序/)¶
　予頃嵗吏道所拘沉迷簿領今則幽獨不樂誰與晤¶
　言偶思當世之所疑惑前賢之所未及各為一論庶¶
　乎箴而體要謂之窮愁志凡三巻篇論四十九首銷
<pb:KR4c0067_WYG_031-1b>
　此永日聊以解憂地僻無書心力久廢每懐多聞之¶
　益頗有闕疑之恨貽於朋友以俟箴規¶¶
　　　夷齊論¶
昔夷齊不食周粟餓於首陽之下仲尼稱其仁孟軻¶美
其德葢以取其節而激貪也所謂周¶粟者周王所賦之
祿是也諫而不從不食其祿可矣¶至於聞淑媛之言輟
飱薇蕨斯可謂不智矣夫薇蕨¶者元氣之所發生四時
之所順成日月之所燭風雨¶之所育周焉得而有之哉
<pb:KR4c0067_WYG_031-2a>
若以粟者周人之播殖則<md:KR4c0067_SBCK_030-2a>¶夷齊得非周人乎反覆其道
盡未當理然夷齊之行¶實誤後人於陵仲子慕夷齊者
也乃至不義其兄之¶祿潔則潔矣仁豈然哉厥後商洛
四友畏秦之酷避¶秦之禍豈止潔其身而已然餐紫芝
以為糧飲清泉¶以為漿終老南山以養其壽斯可謂仁
智兼矣¶
　　　三良論¶
秦穆之殺三良詩人刺之矣春秋譏之矣今不復議¶唯
<pb:KR4c0067_WYG_031-2b>
三良許之以死而前代無譏何也且臣道莫顯於¶咎繇
孝友莫盛於周公咎繇尚不殉於舜禹二后周¶公尚不
殉於文武二王三良詎可許之死乎如三良<md:KR4c0067_SBCK_030-2b>¶者所謂殉
榮樂也非所謂殉仁義也可與梁丘據安¶陵君同譏矣
焉得謂之百夫特哉昔荀息許晉獻以¶言繼之以死君
子猶嘆斯言之玷不可磨也豈得以¶生同榮樂歿共埃
塵以為忠乎晏平仲言君為社稷¶死則死之斯言得之
矣自周漢迄於巨唐殺身成仁¶代有髦傑莫不顯一身
<pb:KR4c0067_WYG_031-3a>
之義烈未有繫一國之存亡¶唯紀信乗黄屋以誑楚赴
丹焰而存漢數千年間一¶人而已漢祚四百由此而興
余謂漢祖封建紀氏宜¶在蕭曹之上報德未稱良可悲
也¶
　　　張辟疆論<md:KR4c0067_SBCK_030-3a>¶楊子美辟疆之覺陳平非也若以童子膚敏善揣吕¶氏
之情奇之可也若以反道合權以安社稷不其悖¶哉授
兵產祿幾危劉氏皆因辟疆啟之向使留侯尚¶存必執
<pb:KR4c0067_WYG_031-3b>
戈逐之將為戮矣觀高祖遺言吕后制其大¶事可謂謀
無遺策矣以王陵有廷諍之節置以為相¶謂周勃堪寄
託之任令本兵柄况外有齊楚淮南磐¶石之固内有朱
虚東牟肺腑之親是時産祿皆匹夫¶耳吕后雖心不在
哀將相何至危懼必當憂傷不食¶自促其壽豈能為將
相之害哉高祖曰非劉氏而王¶者天下共擊之此慮屬
吕宗矣何可背之厥後稱制<md:KR4c0067_SBCK_030-3b>¶八年產祿之封殖固矣若
平勃二人溘先朝露則劉¶氏之業必歸吕宗及吕后之
<pb:KR4c0067_WYG_031-4a>
殁劫酈商以紿吕祿計¶亦窘矣周勃雖入北軍尚不敢
公言誅諸吕豈不艱¶哉賴產祿皆徒𨽻之人非英傑之
士儻才出於世豈¶受其紿説哉嗟乎與其圖之於難豈
若制之於易繇¶是而言平勃用辟疆之計斯為謬矣留
侯破產以報¶韓結客以沮秦招四皓以安太子所謂必
仗義居正¶繇此知不尚權譎明矣¶
　　　　盎以周勃為功臣論¶
袁盎對文帝曰絳侯所謂功臣非社稷臣夫社稷臣<md:KR4c0067_SBCK_030-4a>¶者
<pb:KR4c0067_WYG_031-4b>
主在與在主亡與亡盎見勃自德其功有以激之¶也非
至理篤論此言足以惑文帝聰明傷仁厚之政¶俾其君
有薄宗臣之意竟使周勃大功皆棄非罪見¶疑可為長
嘆息也當吕后之世惠帝已殂少帝非劉¶氏陳平用辟
疆之計權王産祿絳侯若不與之同心¶而制其兵柄必
繇此而階亂矣劉氏安危未可知也¶然磨而不磷涅而
不淄未嘗¶不心存社稷志在劉氏外雖順遜内守忠貞
得不謂¶之社稷臣乎其後綘侯繫請室盎雖明其無罪
<pb:KR4c0067_WYG_031-5a>
所謂¶陷之死地而後生之徒有救焚之力且非曲突之
義<md:KR4c0067_SBCK_030-4b>¶善哉賈生之¶説喻堂陛之峻高者難攀卑者易陵文
帝感悟養臣¶下有節有以見賢人用心致君精識若袁
公者難與¶並為仁矣盎唯有正慎夫人席塞梁王求嗣
此二事¶守正不撓忠於守奉害錯之罪虐貫神明安陵
之禍¶知天道不昧矣¶
　　　漢昭論¶
人君之德莫大於至明明以照奸則百邪不能蔽矣¶漢
<pb:KR4c0067_WYG_031-5b>
昭帝是也年十四而知燕王書詐後有譖霍光者¶上輒
怒敢有譖毁者坐之周成王有慙德矣高祖<md:KR4c0067_SBCK_030-5a>¶文景俱不
如也成王聞管蔡流言觀召公不説遂使¶周公狼跋而
東鴟鴞之詩作矣漢高聞陳平去魏背¶楚欲捨腹心臣
漢文惑季布使酒難近罷歸股肱郡¶疑賈生擅權紛亂
欲疎賢士景帝信讒誅鼂錯兵解¶遂戮三公所謂執狐
疑之心來讒賊之口使昭帝得¶伊吕之佐則成康不足
侔矣惜哉霍光不學亡術未¶稱其德然輕徭薄賦與人
<pb:KR4c0067_WYG_031-6a>
休息匈奴和親百姓充實¶議鹽鐵而罷𣙜酤任忠臣之
效也纔弱冠而殂功德¶未盡良可痛矣¶
　　　漢元論<md:KR4c0067_SBCK_030-5b>¶漢元帝習武帝游宴後庭又隆好音樂與𢎞恭石顯¶圖
議帷幄之中進退天下之士史臣贊曰優游不斷¶漢宣
之業衰焉余以班固之言未盡其癖葢懦而不¶才權移
所嬖非不斷也夫帝王者天也天以剛健為¶氣粹精為
體氣剛而健則三光不昏體粹而精則四¶氣不亂剛也
<pb:KR4c0067_WYG_031-6b>
者不息之謂也故權衡獨運四時不忒¶粹也者不雜之
謂也故乖氣消散隂陽不謬若運動¶不在於權軸鎔鑄
不繇於大冶蕩蕩上帝復何為哉¶書曰天聰明自我民
聰明又曰天視自我民視天聽¶自我民聽豈堯舜之時
上下皆公讒説不行人與其<md:KR4c0067_SBCK_030-6a>¶聰明哉豈幽厲之君上下
盡邪讒言相蔽人不與¶其聰明哉元帝自稱淫亂之君
各賢其臣令皆覺悟¶天下安得危亡之君元帝葢自以
恭顯為賢而任之¶不疑也
<pb:KR4c0067_WYG_031-7a>
　　　荀悦論高祖武宣論¶
荀悦論略曰高帝天下初起庶事草創文帝躬行𤣥¶黙
遂至昇平而古典未備制度多闕武帝内脩文學¶外耀
武威而不盡其術不克其終宣帝任法審刑採¶覈名實
而不用儒術理化不成歴數三代以及元帝¶曰崇尚儒
業從諫如流引班固贊賓禮故老優游亮<md:KR4c0067_SBCK_030-6b>¶直又曰貢薛
韋匡迭為宰相其㫖以為專用儒術莫¶盛於此班固荀
悦皆文雅之士以元帝好儒徵用儒¶生故以兹為美而
<pb:KR4c0067_WYG_031-7b>
深罪石顯痛心泣血稱詩人投畀¶豺虎嫉之甚也異乎
余之所聞也任恭顯始於宣帝¶當宣帝之世石顯豈能
隳其大業哉則知惡不在於¶顯矣蕭望之周堪皆廊廟
之器有師傅之恩石顯所¶忌廢而不用朋龍上書遂致
於理其後劉向廢錮張¶猛自殺豈得謂之優㳺亮直乎
賈捐之京房雖不終¶其身亦皆英特儁才道術奇士於
元帝可謂忠矣亦¶因譖而死惑於讒邪豈得謂之牽於
文義乎於讒邪<md:KR4c0067_SBCK_030-7a>¶則不斷於髦俊則用法亦不謂之優游
<pb:KR4c0067_WYG_031-8a>
貢薛雖¶能忠諫止於諷諭恭儉未嘗禦奸觸邪矣韋匡
從容¶守位未嘗犯顏干色矣所以得乗時而進久安其
位¶昔桀紂殺一龍逢比干而後天下之惡歸焉桀紂以¶
拒諫而殺之其悖已甚元帝以信讒而殺抑又甚焉¶王
業旣衰至成哀陵替纔三世而王莽簒奪而宣帝¶稱亂
吾家者太子也知子莫若父信哉是言¶
　　　荀悦哀王商論¶
荀悦論曰夫獨智不用於世獨行不蓄於時昔人所¶以
<pb:KR4c0067_WYG_031-8b>
自退猶不得自免是以離世深藏又曰以六合之<md:KR4c0067_SBCK_030-7b>¶大一
身之微而匹夫無所容焉豈不哀哉余三復斯¶論&KR1008;然
出涕仲尼聖人也猶美顔子之行藏與我同¶志稱甯武
愚不可及歎蘧瑗巻而懐之則聖人遵養¶時晦可謂至
矣以仲尼之德足以塞叔孫之毁以仲¶尼之仁足以免
陳蔡之困以仲尼之智足以避斥人¶之辱以仲尼之道
足以容魯哀之世而逼廹多懼殆¶於危亡繇是思之無
非命也况王商者哉世人皆以¶貌寢質薄為數奇敦厚
<pb:KR4c0067_WYG_031-9a>
碩大為多福樂昌威重真漢¶相容貌懾單于而遘愍於
時遇讒而殞豈命之否也¶龍虎不能免於患及命之泰
也蛭蟥皆得保其生余<md:KR4c0067_SBCK_030-8a>¶又聞之國之衰也忠賢先去故
管仲知隰朋不久而¶齊國亂范燮令祝宗祈死而晉主
憂伍胥戮而夫差¶亡汲黯出而劉安悖徒歎新都之奪
孰救樂昌之禍¶昔秦繆以三良為殉君子曰秦繆之不
為盟主也宜¶哉棄善人之謂也¶
　　　張禹論
<pb:KR4c0067_WYG_031-9b>
夫社稷之計安危之機人君不能獨斷者必啟於所¶敬
之臣然臣有忠邪時有險易交有淺深義有厚薄¶范睢
山東之匹夫也入虎狼之秦履不測之險可謂¶交疎義
薄矣而能尊昭王去穰侯開秦伯業之基以<md:KR4c0067_SBCK_030-8b>¶安固後嗣
可謂忠於昭王矣夫能獨斷者英主也古¶人言謀之欲
多斷之在獨葢為此矣天有雷震之怒¶龍有逆鱗之恨
所以人君在於能斷耳然親戚之際¶恩義之重斷之於
已可也張敞所謂明詔以恩不聽¶群臣以義固爭而後
<pb:KR4c0067_WYG_031-10a>
許而令明詔自親其文非䇿之¶得也漢文帝誅薄昭斷
則明矣於義則未安也周宣¶餞申伯有孔碩之詩秦康
送文公興如存之感况太¶后尚存唯一弟薄昭斷之不
疑非所以慰母氏之心¶也漢成帝車駕至張禹第辟左
右親問禹以天變禹¶以年老子弱與曲陽有隙乃言新
學小生亂道誤人<md:KR4c0067_SBCK_030-9a>¶主宜無信用帝雅信愛禹繇此不疑
王氏致漢室之¶亡成王莽之簒皆因禹而發可謂漢之
賊也國之妖¶也雖蛇鬭於鄭鷁退於宋妖不甚於禹矣
<pb:KR4c0067_WYG_031-10b>
朱雲欲以¶尚方斬馬劒斷佞臣頭斯言當矣後代有類
於此者¶其臣可以范睢為師表張禹為鑒戒¶
　　　三國論¶
魏蜀吳三分天下而亡有先後非形勢有輕重積累¶有
厚薄察其政柄所歸則亡之先後可知也蜀政在¶於黄
皓皓隷人也内不能脩武侯之舊典外不能制¶姜維之
黷武紀綱日壞君子不服所以先亡也魏自<md:KR4c0067_SBCK_030-9b>¶明帝之後
政歸仲達齊王已降唯守空宫亡之淹速¶繫於師昭之
<pb:KR4c0067_WYG_031-11a>
志將移神器之重須服天下之心未立¶大功亦不敢取
所以滅蜀而魏亡也孫皓雖驕奢極¶欲殘虐用刑而自
專生殺之柄不牽帷墻之制運盡¶天亡而後夷滅繇是
而知人君不可一日失其柄也¶如神龍之脱深泉震雷
之無烟氣威靈旣露人得制¶之蔣濟覩魏文帝與夏侯
尚詔曰作福作威為亡國¶之言所謂柄者威福是也豈
可假於臣下哉後代覩¶三國之事可不戒懼哉¶
　　　羊祜留賈充論<md:KR4c0067_SBCK_030-10a>¶
<pb:KR4c0067_WYG_031-11b>
任愷庾尹以賈充邪僻欲其¶疎逺勸晉武令西鎮長安
唯羊祜密表留之祜豈悦¶賈充者哉良以愛君體國發
於至誠耳晉氏傾奪魏¶國初有天下其將相大臣非魏
之舊臣即其子孫所¶寄心腹唯賈充而已充亦非忠於
君者自以成濟之¶事與晉室當同休戚此羊祜所以願
留也昔漢高不¶去吕后亦近於此漢高嬖戚姬愛如意
思其久安之¶計至於悲歌不樂豈不知除去吕后必無
後禍况吕¶后年長有過稀復進見漢高棄之如去塵垢
<pb:KR4c0067_WYG_031-12a>
實以惠¶帝闇弱必不能自攬權綱其將相皆平生故人
俱起<md:KR4c0067_SBCK_030-10b>¶豐沛非吕后剛强不能臨制所以存之為社稷也
後¶世翼戴其君者得不念於此哉¶
　　　宋齊論¶
宋齊以降繼體承祧者君德寢微王道陵替纘緒之¶初
如革大運降宥解網以悦衆心仁義之風薄骨肉¶之情
廢前史評之詳矣然政未得中改之可也如弓¶之高下
者&KR0008;舉琴瑟之不調者更張此亦天之道也¶豈獨人事
<pb:KR4c0067_WYG_031-12b>
哉唯用其罪人不可甚矣天下之惡一也¶古人言一心
可以事百君百心不可事一君豈有不¶忠於前朝而能
忠於後王者毁泉臺春秋之所譏先<md:KR4c0067_SBCK_030-11a>¶儒之所惡宋齊之
君有一於此必為美政泉臺見妖¶尚不可毁况無妖者
乎燕人之思召伯甘棠勿翦楚¶人之懐叔子望碑墮淚
彼人臣也猶見思若此雖時¶移政改莫匪舊臣若伯益
賛禹稱大舜之德曹參事¶惠帝守蕭何之法魏文帝初
受漢禪羣臣皆賛魏德¶惟魏臻獨稱漢美文帝曰天下
<pb:KR4c0067_WYG_031-13a>
之珍當與山陽共之¶為人臣者罔念於此可謂有百心
矣¶
　
　
　
　
　
　
<pb:KR4c0067_WYG_031-13b>
　
　
　
　
　
　
　
　李衛公外集巻一
