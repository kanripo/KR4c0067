# -*- mode: mandoku-view -*-
#+TITLE: 會昌一品集
#+DATE: 2015-09-23 10:18:30
#+PROPERTY: JUAN 22

¶
<md:KR4c0067_SBCK_022-1a>¶
<pb:KR4c0067_WYG_022-1a>
欽定四庫全書
　李衞公别集巻二¶
　　　　　　　　　　　　　唐　李德裕　撰
　

　賦下十四首¶
　　　袁州八首¶
　　　問泉途賦并序¶
問泉途思沈侯也余與沈侯同侍禁林俱守¶藩翰出入
光寵垂二十年君性樂山水尤好絲竹良¶辰美景不廢
<pb:KR4c0067_WYG_022-1b>
賞心嘗歎人世險艱多言可畏固未得¶盡其所懷也昔
尚子平稱吾已知富不如貧貴不如¶賤未知存亡何如
耳陶靖節亦稱人生實難生如之¶何今作賦以問之<md:KR4c0067_SBCK_022-1b>¶昔我與子同升玉堂回先帝之英盻被霄漢之輝光¶君
聳駕于長沙余建斾于朱方且欲極山水之臨泛¶盡人
生之樂康謝既好于絲竹陶亦間于壺觴雖爵¶服之已
貴何憂思之未忘寳瑟獨奏于門庭玉顔不¶畜于洞房
今則逝矣前榮可傷于是託意宵夢久而¶乃寐問㝠昧
<pb:KR4c0067_WYG_022-2a>
于故人求神道之髣髴或曰生特在于¶行樂死何用于
虛諡或言無令名之不泯非苦節而¶安致彼終古之茫
茫竟斯言之誰是又曰君有瑶席¶尚可陳兮君有清香
尚可焚兮昔之艷姬復得見兮¶昔之哀歌復得聞兮誰
為朋友展戲謔兮豈有樽酒<md:KR4c0067_SBCK_022-2a>¶接殷勤兮余聞神之清者
上為列星德之粹者復為¶賢人萬化轉續如在鎔鈞或
壽或夭或鄙或仁亦受¶氣于蠻貊仍託形于介鱗獨讒
人沒于泉下不得同¶于物化懷君子之素風方俟命于
<pb:KR4c0067_WYG_022-2b>
昊穹無乃困武叔¶而見𢎞石迫無極而値克躬有明龍
而害正有儀尚¶之蔽忠苟不罹于此患固無傷於道窮¶
　　　傷年賦并序¶
余茲年五十久嬰沈痼楚澤卑溼杳無歸期恐田園¶將
蕪不遂懸車之適乃為此賦¶
五十已至生涯可知在樂安而猶歎况形神之支離<md:KR4c0067_SBCK_022-2b>¶傷
壽有賈生之痛招魂無宋玉之詞邈故園之寥遠¶念歸
途之未期顧稚子而悽惻想田廬而涕洟有客¶戻止問
<pb:KR4c0067_WYG_022-3a>
我何悲仲尼晩而喜易郤穀老而敦詩(國語公問元帥/¶于趙衰對曰郤)
(穀可行年五十/矣守學彌敏)苟朝聞于聖道雖年往而¶未衰余乃對
曰心之憂矣子豈知之嗟世路之險隘¶矧駑駘之已疲
法先哲以行止經險阻而勿違陽息¶駕於折坂思保身
於不危文飛轡於崤道若遺風而¶載馳幸囬車之未晩
與此路而長辭嗟乎亢必有悔¶盈難久持李躭寵而忘
返豈黄犬之可思種嬰患而¶且寤眇滄波而莫追雋畏
勢而自引非罻䍦之所羈<md:KR4c0067_SBCK_022-3a>¶宜見險而高舉顧軒冕而如
<pb:KR4c0067_WYG_022-3b>
遺雖高華之難企在哲¶人之所為何必求季主以盡性
訪詹尹而决疑商有¶山兮逶迤從園公兮採芝湘有水
兮漣漪繼漁父兮¶維絲既已覺于今是豈遑遑于路岐¶
　　　懷鴞賦并序¶
荆楚多飛鴞余所居在岑壑之中蓋茲鳥族類所託¶不
足歎其蕃也天寳末韋郇公謫守蘄春時李鄴公¶亦以
處士放逐嘗中夜同宴屢聞鴞音郇公執爵流¶涕歎曰
長沙下國鄴公曰此鳥之聲人以為惡以好¶音聽之則
<pb:KR4c0067_WYG_022-4a>
無足悲矣請飲酒不聞鴞音者浮以太白<md:KR4c0067_SBCK_022-3b>¶坐客皆企其
聲終夕不厭余因其夜鳴不已感前賢¶亦罹其患乃為
此賦我樂遐深幽居北岑積杉松之¶翠靄蔽箘簵之清
隂夜氣常合頽陽易沈何飛鴞之¶茂族盡棲息乎繁林
余以修短委命行藏縱心既無¶情于忌鵩非有歎于巢
鴻未嘗張羅于叢薄射宿于¶川潯誠不忍于思炙惟載
懷于革音嗟夫天地之間¶禽有萬類彼鵷鳳之靈姿故
特稟于間氣標靜素于¶鴻鵠賦妍華于孔雀獨茲鳥之
<pb:KR4c0067_WYG_022-4b>
可傷無一美而自庇¶或曰人之所處不宜來萃故聞其
音而悽慘覩其貌¶而&KR0787;眙由是翔集而無所摧頽逼威
晝戢翼于䝉籠夜<md:KR4c0067_SBCK_022-4a>¶相鳴而悲思余乃歎曰天有定命聖
不能知彼𡨕數¶之未兆非畏之而可移梟集牙而戰勝
&KR0620;入笥而福¶綏造化黙以潛運倚伏難以預期况乎愛
子及室恩¶斯勤斯齊萬物以遂性豈美惡而異宜至人
入鳥而¶不亂至治層巢而不窺我若不容于深谷使其
伏竄¶而何之
<pb:KR4c0067_WYG_022-5a>
　　　觀釣賦并序¶
余所居止江流之上每値清景必杖䇿獨遊見蘆人¶漁
子則樂而忘返莊生稱就藪澤樂閑曠釣魚閑處¶此江
湖之士避世之人也班詞亦稱魚釣一壑則萬<md:KR4c0067_SBCK_022-4b>¶物不奸
其志是知古之賢人皆樂于此彼之垂釣者¶未可量焉
因為觀釣賦¶
臨江臯以四望愛春水以悠悠赴滄海以東㑹引清¶湘
而北流想䲭夷而可覿冀漁父之出遊將欲¶訪行止于
<pb:KR4c0067_WYG_022-5b>
二子永棲遲于一丘徘徊春渚忽値釣舟¶奏小海之悲
曲發阿激之櫂謳觀其垂綸川上或縱¶或收悟直鍼之
莫致察芳餌之自求迫感夫子¶遑遑歲暮麟鳳不來絃
歌誰愬客有皓髪愕而招路¶問孔氏之何治獨危眞而
未悟悲聞道之已晩乃引¶舟而遠去子寂聽其拏音季
授綏而不顧逮乎屈平<md:KR4c0067_SBCK_022-5a>¶既放飄爾南征不汎汎以隨波
或皎皎而揚清漁父¶歎其違俗大夫甘其徇名遂鼔枻
而獨往猶放歌¶乎濯纓若乃川霧始收秋光向夕蘭露
<pb:KR4c0067_WYG_022-6a>
沍而風清竹¶烟散而潭碧映微月于湍瀨嚮哀猿于岩
壁喜良夜¶而不歸更鳴榔而遠適或有畧小務大邈乎
難量任¶公期年而釣鰲吕望何時而得璜且夫一竿之
說所¶貴不綱九罭未具難希鱒魴顧余情之所欲彼小
大¶而皆忘雖餌食而不取思寄適于濠梁¶
　　　斑竹管賦并序¶
余寓居郊外精舍有湘中守贈以斑竹筆管奇彩爛<md:KR4c0067_SBCK_022-5b>¶然
愛玩不足因為小賦以報之
<pb:KR4c0067_WYG_022-6b>
山合沓兮瀟湘曲水潺湲兮出幽谷緣層嶺兮茂奇¶篠
夾澄瀾兮聳修竹鷓鴣起兮鈎輈白猿悲兮斷續¶實璀
璨兮來鳳根連延兮倚鹿往者二妃不從獨處¶茲岑望
蒼梧兮日遠撫瑤琴兮怨深洒思淚兮珠已¶盡染翠莖
兮苔更侵何精誠之感物遂散漫于幽林¶爰有良牧採
之岩址表貞節于苦寒見虛心于君子¶始裁截以成管
因天姿而具美疑貝錦之濯波似餘¶霞之散綺自我放
逐塊然岩中泰初憂而絶筆殷浩¶黙而書空忽有客以
<pb:KR4c0067_WYG_022-7a>
贈鯉遂起予以雕虫念楚人之<md:KR4c0067_SBCK_022-6a>¶所賦實周詩之變風昔
漢代方侈增其炳煥綴明璣¶以為柙飾文犀以為玩¶徒
有貴于繁華竟何資于藻翰¶曾不知擇美于江潭訪奇
于湘岸况乃彤管有煒列¶于詩人周得之以操牘張得
之以書紳惟茲物之日¶用與造化之齊均方資此以終
老永躬耕于典墳¶
　　　柳柏賦并序¶
夫受天地之正者唯松柏而已故聖人稱其有心美¶其
<pb:KR4c0067_WYG_022-7b>
後彫豈無他木莫可儔匹予嘗歎柏之為物貞苦¶有餘
而姿華不足徒値于精舍列于幽庭不得處園<md:KR4c0067_SBCK_022-6b>¶池之中
與松杉相映獨此郡有柳柏風姿濯濯宛然¶荑楊而冒
霜停雪四時不改斯得謂之具美矣惜其¶生而遐遠人
罕知之偶為此賦以貽親友¶
惟天地之生物均覆載而不私雖草木之殊性皆榮¶樂
之有時感松柏兮得眞經隆冬而乃知常集霰于¶窮節
終秉心而不移觀夫竹嬋娟以挺秀松英茂以¶含滋可
<pb:KR4c0067_WYG_022-8a>
䕃蔚于臺榭故封植于園池嗟綠柏之貞若¶爰自託于
幽崖或森森于寒壠或肅肅于江祠何炎¶徼之僻陋或
珍木而在茲齊蓊蔚于蘭若儷芬芳于¶桂枝遠而象之
聳幹參差疑翠旌之陸離迫而玩之<md:KR4c0067_SBCK_022-7a>¶布葉低垂若羽蓋
之葳㽔又似翠列巢以群棲鸞奮¶翼而來儀含輕烟于
夕景泣零露于朝曦待秋實之¶繁衍綴青珠之纍纍嗟
乎材不可備人亦如斯子張¶之容雖盛柳惠之貞則虧
有長孺之正色無思曼之¶風姿歎此物之具美以幽深
<pb:KR4c0067_WYG_022-8b>
而見遺非欲企瓊林于¶塵外方玉樹于前墀望舊國兮
無際思故人兮未期¶曾不得倚樹而泛瑤瑟攀條而獻
蘭芝慨路遠而莫¶致抑毫端而孔悲顧謂稚子曄起為
謠曰楚山側兮¶湘水源美斯柏兮託幽根條總翠兮冬
轉茂實垂珠¶兮秋始繁彼變化兮不測焉知非緩也之
精魂<md:KR4c0067_SBCK_022-7b>¶　　　白猿賦并序¶
此郡多白猿其性馴而仁愛所止榛林不瘁果熟乃¶不
<pb:KR4c0067_WYG_022-9a>
取與玃相狎猴亦畏而避之昔傳奕有猿猴¶賦但悅其
變態似優以為賦玩且不言二物殊性余¶今作賦以辨
之耳¶
昔周穆之南邁將奮旅于湘沅既隻輪而無返化君¶子
以為&KR0400;嗟物變而何常故族類而始蕃或哀吟于¶永夜
或清叫于朝暾峯合沓以連響水潺湲而共喧¶矧三聲
之未絶感行客之銷魂觀其雖為異物而猶¶善處動不
為暴止皆擇所青松鬱而不殘楂梨熟而<md:KR4c0067_SBCK_022-8a>¶後取顧&KR0924;鼯
<pb:KR4c0067_WYG_022-9b>
與猱狿信莫得而儔侣若乃靈通有¶知女試劒而方接
舉修簻而止馳養矯矢¶而未發眄喬柯而已悲凌峻壑
而電耀掛長蘿而匏¶垂避側足而不履尚有畏于阽危
施于射則李控弦¶而盈貫用于道則華養形而不衰彼
沭¶猴之佻巧雖貌同而心異既貪婪而解讓亦躁動而¶
不忌嗟斯物之既馴有仁愛而可畏故鄧生以違性¶興
感齊后以望思掩涙嗟乎人之化也實可悲辛或¶少貴
而老賤或始富而終貧中行之後困于&KR0373;畝叔¶敖之子
<pb:KR4c0067_WYG_022-10a>
疲于負薪何止鮌化熊而為厲哀成虎而不<md:KR4c0067_SBCK_022-8b>¶仁變欽鴞
于瑤席鳴杜鵑于巴岷乃知人世之可厭¶不足控搏而
自珍¶
　　　二芳叢賦并序¶
余所居精舍前有山石榴黃躑躅春晩敷榮相錯如¶錦
因為小賦以狀其繁麗焉¶
鷤鳺鳴矣衆芳已衰美嘉木之並植惜繁榮之後時¶觀
夫擢纖柯以相紀糅鮮葩而如織金散䮍蹄之輝¶玉耀
<pb:KR4c0067_WYG_022-10b>
雞冠之色一則含情脉脉如有思而不得類西¶施之容
冶服紅羅之盛飾復似朱草發其英㽔長離¶奮其羽翼
一則凝思悵悵若將翺而未翔疑嬴女之<md:KR4c0067_SBCK_022-9a>¶性情媠鬱金
之薄粧又似黄星爛于霄漢瑞鵠來于¶建章彼紅榮之
曄曄麗幽叢而有光其舒焰也朝霞¶之映白日其含彩
也丹砂之生雪床彼緗蘂之粲粲¶隱衆葉而閑芳其繁
姿也時菊之被秋霜其秀色也¶鳴鸝之集荑楊由是楚
澤放臣小山遊客厭杜蘅之¶靃靡忘桂花之潔白玩此
<pb:KR4c0067_WYG_022-11a>
樹而淹留倚幽岩而將夕¶嗟衰老之已遽念流芳之可
惜况鱗悲失浪羽畏虛¶彈有楊朱之危涕無越石之暫
懽豈獨琴感猗蘭之¶晚詩嗟蕙草之殘思欲依金膏而
駐魄攀珠樹而輟¶飡顧人間之華艷何足幽賞而盤桓<md:KR4c0067_SBCK_022-9b>¶　　　北歸六首¶
　　　畏途賦并序¶
乙卯歲孟夏余俟罪南服自歴陽登舟五月屆于蠡¶澤
當隆暑赫曦之候渉潯陽不測之川親愛聞之無¶不揮
<pb:KR4c0067_WYG_022-11b>
涙今明王祝網幸得生去炎方或有勉余改轅¶而陸者
因答此賦¶
余非軒冕來寄廟堂非據賀客旋軫弔賔在户自淮¶服
而載馳貫岷山而上泝敲氣溢于大浸溫風發于¶中路
于時行潦猥至百川皆注望九𣲖而無濟横扁¶舟而&KR0563;
度非知漁父之勇已忘胥靡之懼神將<md:KR4c0067_SBCK_022-10a>¶駭而還伏蛟欲
絶而自去豈有幻安之感幸杜侯之¶慮訪潯陽之故里
懷靖節之舊居陳一樽之遙奠悲¶三徑之久蕪當其辭
<pb:KR4c0067_WYG_022-12a>
簪組返蓬蘆逸妻賔敬稚子歡¶娛臨流賦詩對南山之
幽靄䕃嘉木之扶¶疎不為軒冕之累焉得風波之虞何
夫子之早寤居¶一世之不如然代有覆舟之子皆由任
其智力比鷁¶舳為輕禽以席帆為快翼載已重而皆積
途既遠而¶未息志擾擾以爭先日𡨕㝠而作慝既而戕
風鼔怒¶氛侵改色深則困于巨浪淺則觸于危石雖有
神人¶莫能拯溺談者未知患難之所來常以川流為怵
惕<md:KR4c0067_SBCK_022-10b>¶今余所謂畏途蠡澤敬仲以為富鄉蒙莊以為袵席
<pb:KR4c0067_WYG_022-12b>
苟能慮于幾微又何畏于行役¶
　　　知止賦并序¶
古人稱山林之士往而不能返朝廷之士入而不能¶出
先哲所以趨舍異懷隱顯殊迹蓋兼之者鮮矣今¶余自
春秋至西漢取其卿大夫進能知止退不失正¶者綴為
此賦¶
觀陽秋與漢冊求知止之大夫魯莫高于柳惠衞莫¶貴
于寗俞吳乃得于延州楚乃尚於於莬雖至聖無¶軌超
<pb:KR4c0067_WYG_022-13a>
然不拘猶歎行藏以與顔稱巻舒而善蘧則由<md:KR4c0067_SBCK_022-11a>¶聖門而
進退者豈不勇于知止乎在漢留侯與道為¶徒厭華屋
而不處思赤松以遊娛清則兩龔美則二¶疎父子欣以
相顧衰老至而歸歟祈祈青衿載負經¶書靄靄𤣥冕祖
我城隅歎㝠鴻之不及皆雪涕以漣¶洳嗟余生之疲病
念寄世之須臾曾渉險而知懼痛¶摧輪之不虞諒難復
于玷缺且覃¶思于𤣥虛聊揮金于餘日乃回駕于迷途
况乎託北¶阜以為宅就東山而¶結廬仲既得于清曠¶陶
<pb:KR4c0067_WYG_022-13b>
豈歎于將蕪其遠眺也則伊出陸渾北統皇<md:KR4c0067_SBCK_022-11b>¶居度雙闕
之蒼翠若天澤之逶迂少室東映於原隰¶鳴臯西對于
林閭其近玩也則濫泉流于一壑嘉木¶盈于萬株逕被
芳蓀沚映芙蕖聽求友之鳴禽見自¶樂之鯈魚徙奇樹
于台嶺隱翠葉而垂珠得怪石于¶震澤聳青岑而韜瑜
昔有淮侯種𤓰陶相灌蔬竊比¶君子亦能荷鋤或引蔓
于長坂或遵流于清渠傲情¶人世之外寄迹羲皇之初
望夕景于平林眺寒烟于¶故墟麏麚遠而騰倚鳬鴈去
<pb:KR4c0067_WYG_022-14a>
而相呼酌盈樽而自慰¶賴鳴琴而不孤懷綺皓而披素
巻想瀛洲而觀畫圖¶何必尚遍遊于名嶽蠡長往于五
湖嗟夫世于<md:KR4c0067_SBCK_022-12a>¶知止之道若存若無李斯忘于稅駕惠子
疲于據梧¶盡生涯以自若何智力之有餘庶耿光之未
晚期終¶老于桑榆¶
　　　劍池賦并序¶
丙辰歲孟夏月余屆途豐城弭檝江渚問埋劍之地¶則
左池存焉感其至靈之物亦有淪棄非遇識者無¶由振
<pb:KR4c0067_WYG_022-14b>
發雖人亡劍去而故事可悲因維舟俄頃以為¶此賦¶
天地神物龍泉太阿光耀時促沈埋日多往者紫氣¶衝
星時人莫識吳已亡而氣存寳乃隆于敵國既精<md:KR4c0067_SBCK_022-12b>¶感而
上達當龍變而不息未遭風雨之㑹尚假雷生¶之力豈
通塞之有時何顯晦之難測我不自振掘之¶而得雖潜
朽壤之中每受莓苔之蝕誠宜英主用之¶提携指揮内
以清諸侯外以服四夷為東序之秘寳¶備有國之光儀
一見留于邑長一獲珮于台司始謂¶伸于知已終乃屈
<pb:KR4c0067_WYG_022-15a>
于不知既而長鳴玉匣耀入漣漪¶化鋒鍔兮奮迅煥晶
光兮陸離垂尾滄波斷鯨鯢之¶族矯首清漢襲江海之
祗昔時在獄今成廢池寳嘗¶棄于茲地人載懷而孔悲
况乎耶溪水涸赤堇山閉¶巧冶既歿作者曠世風胡已
遠壯武復逝斯物倘有<md:KR4c0067_SBCK_022-13a>¶知之者誰氏惟人代兮去不留
嗟雙劍兮焉可求¶
　　　望匡廬賦并序¶
滄湖口北望匡廬二山影入澄潭峯連清漢江水無¶際
<pb:KR4c0067_WYG_022-15b>
烟景相鮮㳂水而東若存世表因懷遠公陸先生¶悵然
成賦¶
春水湖平霽天景旭眇赴海之清瀾映干霄之翠嶽¶波
鱗爛而勢微帆鴈引而相續輕烟冒于爐峯若香¶散于
空谷飛流洒于星灣疑虹飲于曾曲想遠公之¶平昔比
孟綽之不欲談精義于松間¶寄虚懷于巖足喜濯纓而
旋返悲負鼎而放逐<md:KR4c0067_SBCK_022-13b>¶恥隨屈賈之波不及宗雷之躅整
襟帶于瑤席望𤣥¶師于林麓徒佩紫青之書未脫¶朱丹
<pb:KR4c0067_WYG_022-16a>
之轂感明主之嘉惠荷天地之覆育既復扶陽¶之爵又
剖專城之竹被金組于薄躬昭皇明于荒服¶豹文忽變
蔚然以姿蟬緌更新倐然而脫雖澡身于¶滄浪終有愧
于玷辱念大福兮不再來歸東臯兮供¶黍粟¶
　　　大孤山賦并序¶
余剖符淮司道出蠡澤屬江天清霽千里無波㸃大¶孤
于中流昇旭日于匡阜不因左官豈遂斯遊謝康<md:KR4c0067_SBCK_022-14a>¶樂尤
好山水嘗居此地竟闕詞賦其故何哉彼孤嶼¶亂流非
<pb:KR4c0067_WYG_022-16b>
可儔匹因為小賦以寄友朋¶
川瀆巇道人心所惡必有穹石禦其横鶩勢莫壯于¶灧
澦氣莫雄于砥柱惟大孤之角立掩二山而磔竪¶高摽
九𣲖之衝以捍百川之注耽若虎視蚴如龍據¶靡搖巨
浪神明之所扶不倚羣山上𤣥之所固必迤¶&KR0404;而何多
信嶷然而有數念前世之獨立知君子之¶難遇如介石
者袁楊制横流者李杜觀其側秀靈草¶旁挺奇樹寧憂
梓匠之斤豈有樵人之路想江妃之¶乍遊疑水仙之或
<pb:KR4c0067_WYG_022-17a>
駐嗟瀛洲之方丈蓋髣髴如烟霧<md:KR4c0067_SBCK_022-14b>¶據神鰲而臲卼逐風
濤而㳂泝未若根連坤軸終古¶而長存迹寄夜川負之
而不去雖愚叟之復生焉能¶移其咫歩¶
　　　項王亭賦并序¶
丙辰歲孟夏余息駕烏江晨登荒亭曠然遠覽因觀¶太
尉清河公刻石美項氏之材歎其屈于天命且曰¶困阸
之時生計非蕭張所出余以為不然矣自古聰¶明神武
之主未嘗不應天順人以定大業項氏縱火¶咸陽失秦
<pb:KR4c0067_WYG_022-17b>
中之固遷主炎裔傷義士之心違天違人¶覇業隳矣漢
皆反是故能成功據秦遺業東制區夏<md:KR4c0067_SBCK_022-15a>¶數敗于外常有
關中為舊主縞素以動天下雖項¶氏猶存而王業基矣
若乃蠖屈鴻門龍潛天漢始降¶志于一人終申威于四
海則蕭張之計不亦遠乎余¶嘗論之漢祖猶龍項氏如
虎龍雖困而能變不測虎¶雖雄而其力易摧一神一鷙
宜乎夐絶然&KR0712;舟不渡¶留騅報德亦可謂知命矣自湯
武以干戈創業後之¶英雄莫高項氏感其伏劍此地因
<pb:KR4c0067_WYG_022-18a>
作賦以弔之¶
登彼高原徘徊始曙尚識&KR0712;舟之岸焉知繫馬之樹¶望
牛渚以悵然歎烏江而不渡想山川之未改嗟斯¶人之
何遽思項氏之入關按秦圖之割據恃八千之<md:KR4c0067_SBCK_022-15b>¶剽疾棄
百二之險固咸陽不留王業已去將衣錦于¶舊國遂揚
旌而東顧雖未至于隂陵誰不知其失路¶恥沭猴之醜
詆乃烹韓而洩怒謂天命之可欺何覇¶王之不寤嗟乎
楚聲既合漢圍已布歌既闋而甚悲¶酒盈樽而不御當
<pb:KR4c0067_WYG_022-18b>
其盛也天下侯伯自我而宰制及¶其衰也帳中美人寄
命而無處季數遁而不亡羽一¶敗而終仆豈非獨任于
威力不由于智慮追昔四隤¶之下風烟將暮大咤雷奮
重瞳電注叱漢千騎如獵¶狐兔謝亭長而依然愧父兄
兮不渡既伏劍而已矣¶彼羣帥之猶懼雖覇業之無成
亦終古而獨歩周視<md:KR4c0067_SBCK_022-16a>¶陳迹緬然如素聽裔木之悲風感
高秋之零落因獻¶弔于茲亭庶神期之可遇¶
　李衞公别集巻二
