# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:43.698392
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0298-007李文饒文集-卷第七.
<pb:KR4c0067_SBCK_007-1a>¶
李文饒文集卷第七　㑹昌一品制集¶
　詔敕下¶
　　賜石雄詔¶
　　賜劉[沔-丏+丐]詔意¶
　　賜李石詔意¶
　　賜王元逵詔意¶
　　賜李石詔意¶
　　賜王宰詔意¶
　　賜張仲武詔意¶
　　賜劉[沔-丏+丐]詔意¶
<pb:KR4c0067_SBCK_007-1b>¶
　　賜王宰詔意¶
　　賜石雄詔意¶
　　賜王元逵何弘敬詔意(二首)¶
　　賜㳂邉諸鎮宻詔意¶
　　停歸義軍敕㫖¶
　　置孟州敕㫖¶
　　李回宣慰三道敕¶
　　賜王宰詔意¶
　　　賜石雄詔意¶
敕石雄古者有必勝之將無必勝之人欲立奇功實¶
<pb:KR4c0067_SBCK_007-2a>¶
在謀師朕所以求鷙鳥於累百得飛將於無𩀱總率¶
諸軍以臨賊境况卿受尺一之詔初無辦嚴盤丈八¶
之矛果能盪冦眷言勛績深注余懐近聞從諌時百¶
姓相驚云卿以七千兵至數告於衆魄兆於人今天¶
䇿向晨已及成軍之&KR0049;龍&KR0750;建斾必叶渡江之謡&KR0199;¶
史昭然&KR0115;符可騐加以天道在乎西北順&KR0010;有功福¶
星煥乎龍庭爲國大慶勉弘方畧契此休徵昔鍾㑹¶
以二十萬兵頓於劍閣鄧艾&KR0379;一萬衆直抵成都只¶
在决機豈由衆寡知卿能辦故諭此懐然聞卿毎自¶
履軍常先士卒既有輕敵未足耀奇朕借卿一舉之¶
<pb:KR4c0067_SBCK_007-2b>¶
功以定必擒之計至於小陣不可自行魏武帝嘗戒¶
夏侯妙才曰爲將當有怯時不可但恃勇也當以勇¶
爲本行之以智計但無知任勇一匹夫敵耳張遼單¶
身入昌狶家魏武責曰此非大將法今卿爲萬人之¶
帥啓千乗之行舉必責謀動資持重報國在於平賊¶
不在䡖身爲將本於坐籌寧劳陷陣卿宜以朕之戒¶
甞自書紳務建功名副茲委遇¶
　　　賜劉[沔-丏+丐]詔意¶
縁卿二年在外城府久虚今残虜未平南北皆有戎¶
事欲令卿却歸本鎮應接兩隅行營諸軍未知𫠦付¶
<pb:KR4c0067_SBCK_007-3a>¶
聞王逄頗有武用卿𫠦素知今已追赴大原欲令𠑽¶
本道行营都知兵馬使又縁例偏禆日近官秩尚卑¶
指揮諸軍未即宜稱今縁石雄王宰皆欲進兵得卿¶
一軍齊入足分賊勢卿宜審自籌度歸本鎮後在朝¶
及側近武臣誰人堪付行營兵事宜宻狀具一兩人¶
進来如卿離行营後兵力事𫝑深入未得亦湏審具¶
事實聞奏不要隠情今取决於卿切在審詳¶
　　　賜李石詔意¶
訪聞近日賊中轉更竆蹙自相殺戮人心不安即目¶
軍權多在郭誼因此誘動必應事機李丕是郭誼親¶
<pb:KR4c0067_SBCK_007-3b>¶
宻尤合相信卿宜暫追赴使令與郭誼書論以利害¶
遣其自圖劉稹早務歸降倘效誠款必重酬賞卿宜¶
靣㸔李丕手䟽兼令便自封題分付王逢遣宻作計¶
召軍人百姓送入澤潞其書草卿宜封進¶
　　　賜王元逵詔書¶
材幹筋革出自江淮除進奉之外並敕令𫠦禁盖以¶
有國之制固湏立防朝廷法度理當畫一卿國之懿¶
戚時之信臣方進勁兵坐淸残孽誠宜假以利噐壯¶
軍威朕之於卿固無愛惜但以河朔数鎮事体應同¶
&KR0002;一度賜卿必傳相援例恩信不一非撫御之逺圖¶
<pb:KR4c0067_SBCK_007-4a>¶
賜與頻繁&KR0549;朝廷之&KR0199;制卿是朕之心腹必合樂守¶
憲章故示至懐想當知悉¶
　　　賜李石詔意¶
省𫠦奏劉稹令賈群齎李恬書與卿將兵屬同赴闕¶
庭兼請歸𦵏東都事宜具悉比者河朔諸鎮惟淄靑¶
變詐最多劉悟随来&KR0199;將皆習見此事察其情僞深¶
要精詳盖縁四面王師尅期　石¶
雄王宰巳㨿天井卿當道又得石㑹既失重関之嶮¶
將弋在宂之妖鎮衞勁兵皆臨境上城孤援絶情計¶
巳竆𫠦以宻將款詞歸命上相恐是偷安旬月潰緩¶
<pb:KR4c0067_SBCK_007-4b>¶
王師稍得自完復来侵軼况饋運日有𫠦費春作漸¶
已及時勞我師徒恐非至計卿與其要約令靣縳来¶
降卿即馳至界首親自受納苟不如此且湏進軍必¶
不得因此遷延令其得計仍不得先受章表便與奏¶
聞今賜與劉稹書白想宜知悉¶
　　　賜王宰詔意¶
省所奏差張公輔入澤州潞州亦粗得賊中軍情&KR0002;¶
許招誘乞賜詔命事宜具悉劉稹䘮父之初已拒朝¶
命旋又焚爇晋綘廬舎侵逼萬善孤軍罪惡貫盈言¶
詞甚悖自卿全師壓境頻挫其𫝑尋得天井重関下¶
<pb:KR4c0067_SBCK_007-5a>¶
臨髙平危壁邇来頗自知惧方献僞詞然天奪其心¶
鬼迷其志宋人已病不告析骸之情朱鮪乞降曽無¶
靣縳之效尚聞張皇叛卒覬望鴻恩不戢群𠒋徒云¶
&KR0071;襲想卿忠憤必志梟夷况自去年以来頻奄畢今¶
又福星煥燿正臨天駟東漢書云畢爲天網網羅不¶
善之人房爲明堂方集重華之慶懸象昭晰前史𫠦¶
書朕奉天道以行誅守祖宗之成法顧茲小冦終不¶
貸刑亦知晏實是卿之愛弟將申大義在抑&KR0059;懐豈¶
無鴒原固慎名噐今料其初通信使必謂卿且駐軍¶
想彼叛徒猶希洗雪乗此討襲必有竒功韓信襲歴¶
<pb:KR4c0067_SBCK_007-5b>¶
下之軍李靖翦隂山之冦皆因敵心懈弛故得機討¶
不遺想卿久習兵符備詳虜態便湏覆其巢穴不可¶
更有招携劉稹縱有表章請自靣縳不得便自報荅¶
亦湏奏聞當務遠圖勿拘小信速宜攻討以副朕懐¶
想宜知悉¶
　　　賜張仲武詔意¶
昨以李石文吏不可自赴行營令在太原應接戎事¶
縁親兵在外城府空虚楊弁糺合征師衆&KR0379;一旅迫¶
逐主帥擅領兵權尋詔近地行营量抽兵馬便令翦¶
撲計日梟夷縁鎮州地接土門最爲便近已詔元逵¶
<pb:KR4c0067_SBCK_007-6a>¶
出師五千人馬向南諸軍聲援顧茲小冦未足劳卿¶
大軍縁何淸朝下河水官健曾經楊弁将領乆與亂¶
軍同處恐其自思家屬因此揺心宜速與卿本道都¶
頭宻意動靜與淸朝計㑹椅角相應如萬一淸朝官¶
健禁戢不定抽歸太原已令把絶鴈門遏其歸路卿¶
便湏出軍掩襲勿遣漏失𠒋徒毎事與淸朝商量務¶
從權便應機在速不更待奏聞¶
　　　賜劉[沔-丏+丐]詔意¶
敕自古出師莫重謀帥李廣臨塞威動殊鄰呉漢理¶
軍允如敵國舉茲制勝方見成功往者羯胡亂華伊¶
<pb:KR4c0067_SBCK_007-6b>¶
洛未靖光弼以上勛元宰移守盟津即知急病捄艱¶
因事爲重以卿近破狂虜已著英名河内當賊咽喉¶
爲吾雄屏爰求威望將以撫寧昔漢光武謂冦恂曰¶
頴川廹近京師當以時定惟念卿獨能平之從九卿¶
復出憂國可知也卿勿以累換雄藩輕此寄任䇿勛¶
之日遷擢必殊詔到便宜擇精兵二千人自領赴鎮¶
直扺萬善震耀威聲壮忠武(一本作/捕鹿)掎角之形分常¶
蛇首尾之𫝑今屬水潦將至農事已興&KR0367;武息人固¶
難淹乆勉弘方畧副朕誠懐¶
　　　賜王宰詔意¶
<pb:KR4c0067_SBCK_007-7a>¶
將帥大畧前史備書保境者以守險自固進攻者以¶
過險必尅制其死命務湏批亢今賊在網羅只守巢¶
穴廣立虚柵多設疑兵盖謂自防豈暇侵軼且欲偷¶
安嵗月以老王師卿分兵相守果中奸計况卿已得¶
天井尋扼咽喉逰刅其間更何顧慮聞天井前後寨¶
柵二十餘𫠦以備奔衝如此費兵固湏寡力料賊四¶
靣設備兵数可知卿進大軍便湏拒捍何暇更於諸¶
路敢軼封疆以近事明之足可爲㨿昨者榆社兵馬¶
盡赴大原自沁至儀五百餘里賊已却得石㑹其間¶
細路至多数旬無備竟不馳突卿以此揣度可見其¶
<pb:KR4c0067_SBCK_007-7b>¶
情又諸軍都頭各守一寨遷延避冦苟務過時卿&KR0002;¶
更廣詢謀取其自便必恐撓卿思慮難見成功卿宜¶
宻度事機自爲心計其賊路逼近州縣及當卿腹背¶
受敵之處即湏留兵防守用備冦虞其他抽随大軍¶
併力攻討如此則出其不意必覆妖巢國家無徵彂¶
之劳計司减饋運之費足得制勝豈在濟師又聞毎¶
度出兵傷夷不少待其瘡痛皆復不免戰闘闕人今¶
爲卿方圓無𫠦愛惜其陣没官健如無子弟便别擇¶
少壯者充替其亡殁家粮賜亦許不停其傷夷校重¶
有妨役使者亦任擇人𠑽替其傷夷者仍不停粮非¶
<pb:KR4c0067_SBCK_007-8a>¶
惟感勵士心亦冀漸完兵力卿宜以此宣示各使聞¶
知故令中使專往㸔卿處置湏待事了方得遣回¶
　　　賜石雄詔意¶
與王宰詔同於奸計字下(云)聞冀氏翼城寨柵有一¶
十八所以備奔衝自此以後又與王宰詔同至各使¶
聞知下(云)又聞將士有苟避兵鋒全不得力者卿宜¶
便令守寨不要將行其彦佐随使衙隊自大將至宴¶
設及工巧之徒除卿先令歸本道外聞在者尤多卿¶
既領節旄自有土地並宜曉諭彂遣不要更留仍具¶
人数奏聞雖卿善於撫衆皆自樂從然亦在割情不¶
<pb:KR4c0067_SBCK_007-8b>¶
令撓事故令中使專往㸔卿處置卿湏待了方得遣¶
回¶
　　　賜王元逵何弘敬詔意(與彦佐等詔同何/後别各存處分)¶
比縁暑熱未退固難進軍想卿至誠豈安終食今淸¶
商已至&KR0911;皷聲雄白露將凝戈鋋氣肅撃隼應節而¶
逾厲代馬嘶風而自豪順天行誅正在今日近者天¶
井冀氏頻有交鋒盖縁卿等當軍未抵邢州莫分賊¶
𫝑併有精卒得以奔衝今四靣王師一十萬鎭魏兩¶
軍自當其半屯集在境已及&KR0010;期雖罰罪除残誠無¶
𫠦悋然生人膏血杼軸其空朕既爲父母豈可坐延¶
<pb:KR4c0067_SBCK_007-9a>¶
&KR0010;月想卿忠憤固不懐安况卿當道頃爲盧從史劉¶
從諌𫠦敗與澤潞素是深讐卿之騎兵海內精勁將¶
䖍劉残憤士有闘心宜乗此機豈可玩冦想詔到之¶
後速抵邢州但得綴其精兵不合併力西向朕當詔¶
王宰石雄齊心攻討破此残冦决在今秋故令中使¶
往諭朕意想卿勿更疑惑副茲朕懐¶
　　　何弘敬詔中攺未抵邢州爲未過漳河况字¶
　　　以下攺爲卿奉親之孝朕𫠦深知想陟岵有¶
　　　懐循陔思養違離周&KR0010;固切歸心當早决機¶
　　　豈宜玩冦¶
<pb:KR4c0067_SBCK_007-9b>¶
　　　賜王元逹何弘敬詔意¶
近頻捉得賊界生口及收得投降人等毎知賊中精¶
卒数亦無多只是應急旋抽併當一靣破其此計實¶
在共攻縁王宰即過乾河便抵澤州城下恐賊併取¶
山東兵馬抗拒南靣王師卿宣詔到日便湏深入綴¶
其精卒不遣東西旬月免有捄兵王宰必能成事如¶
因此掎角便克澤州則卿之功勛更髙王宰朕毎念¶
陳兵原野又屬炎熱由此孽童致茲暴陵然獫狁孔¶
亟周宣興六月之師淮夷未寧公旦有三年之役事¶
非獲已諒匪劳人卿當深躰朕懐早圖戡翦上薦功¶
<pb:KR4c0067_SBCK_007-10a>¶
於宗廟下息患於生靈則卿之子孫永受休禄朕之¶
酬賞必極寵榮布告三軍咸令知悉¶
　　　賜縁邉諸鎮宻詔意¶
近者冦孽初平海内無事方欲永櫜&KR0211;矢保义生人¶
圖遠開邉誠非朕志然盛衰𠋣伏皆有其時古人云¶
聖人無巧時變是守盖惜其時也昔漢武帝命將出¶
師輕齎深入耗中國三十餘年竟不得臣伏匈奴蕩¶
定沙漠此未得其時也至宣帝值匈奴百年之運因¶
懐亂危亡之機單于稽首三代偁籓烽燧不設邉城¶
晏間此遭遇其時也近則回鶻常以兵𦔳中國有戡¶
<pb:KR4c0067_SBCK_007-10b>¶
難之功朝廷累降姻親&KR0010;致繒絮因我爲援振服諸¶
蕃百有餘年最爲强盛及本國衰亂種落流離景附¶
北邉猶爲桀鷔因其入塞暫舉偏師遂大破穹廬却¶
收公主歸降甚衆梟戮至多一國銷亡易於拉朽豈¶
非得其時也今吐蕃未立賛普已是三年將相猜携¶
自相攻撃縁邉兵馬頗已抽歸想其城鎮皆空守備¶
多闕儻彼闘戰未定自有黨讎一國之中疑惧相半¶
則備邉城守固有異心計卿軍鎮必有&KR0199;人諳練邉¶
事深入窺探来往是常易知隠伏之情足見存亡之¶
兆宜精意選練務得其人切湏識見精專誠信可保¶
<pb:KR4c0067_SBCK_007-11a>¶
資以財帛俾其隂通自隴山天寧関北至蕭関原州¶
安樂州烏蘭橋等皆是賊之險路入冦要津各要知¶
兵馬多少何人主領如兵数寡少人心動揺乗此危¶
機必易爲計多設反間宻用竒謀使自歸心豈劳兵¶
力觀釁而動取若拾遺此兵法𫠦謂不戰而屈人之¶
兵善之善也國家河西隴右四鎮一十八州皆是吐¶
蕃因中國有難相継陷沒今當其破滅之𫝑正是𠋣¶
伏之期取亂侮亡聖人遠畧斯乃以直報怨非是不¶
守和盟想卿精忠必逹此㫖故令劉濛專往親諭朕¶
懐卿宜選練師徒多蓄軍食使噐甲犀利烽火精明¶
<pb:KR4c0067_SBCK_007-11b>¶
尺籍伍符盡無虚数務修實效勿𩔰事機制置之間¶
尤湏宻靜詔書有𫠦不盡皆已指示使臣勉建良圖¶
副茲委遇¶
　　　停歸義軍敕書¶
敕李思忠首率蕃兵歸誠向闕念其忠款特許来朝¶
而又乆慕華風願㽞京邑俾參環衞用報勛庸其歸¶
義軍使宜停將士等同叶義心𫠦宜優寵况聞諸道¶
軍鎮皆置馬軍選擇蕃渾尤不易得縁此將徤乆工¶
&KR0016;射頗出常倫列於牙旗足壯戎閫宜分諸道節度¶
使團練收&KR0249;便給本道衣糧稍加安存務令得𫠦¶
<pb:KR4c0067_SBCK_007-12a>¶
　　　置孟州敇㫖¶
敕昔馮異之守盟津已建軍號近光弼之保伊洛先¶
㨿三城盖以河有造舟之危山有摧輸之險左右機¶
軸表裏金湯既當形勝之地實爲要害之𨛦令𫠦置¶
制豈限常規積萬&KR0067;於敖前尤資地利列二矛於河¶
上湏壯軍聲其河隂縣宜割屬孟州仍攺爲望縣其¶
河淸縣却還河南府縣官等並准前敕處分其東都¶
鎮遏兵馬依前屬東都防禦使鄭滑汝州防戍兵各¶
一千人令弘敬權指揮事平後續有處分¶
　　　李回宣慰三道敕㫖¶
<pb:KR4c0067_SBCK_007-12b>¶
敕成德軍魏愽皆出兵甲俯臨賊境秋氣已至攻取¶
是時元逵弘敬制勝伐謀必有成筭固湏命使遠訪¶
嘉猷又回鶻雖已遁逃尚存餘燼今朔風始勁塞草¶
具腓猶慮未革梟音敢懐狼顧迫於飢窘復擾邉城¶
仲武乆欲蕩除俾無噍𩔗成其志業壮彼威聲亦在¶
使臣往喻朕意各宜奮厲早建殊勛解甲劳還免及¶
祁寒之&KR0049;止戈除害庻臻仁夀之期咨爾帥臣副予¶
委遇宜令刑部侍郎兼御史中丞李回𠑽幽州鎮魏¶
等道宣慰¶
　　　賜王宰詔意¶
<pb:KR4c0067_SBCK_007-13a>¶
卿頃蒞澤州頗彰惠政彼之黎庻自合有情申以恩¶
威正在今日卿宜大布誠信且務綏懐不得焚其室¶
廬翦其桑梓自當壼漿塞路襁負而歸兼招取丁壯¶
三五千人不要分給噐械毎至填壠攻壘皆遣先驅¶
料澤州城內非其父兄即其子弟必合自相愛惜豈¶
願交接兵鋒兼領遣使逼其軍城再三號令若能捨¶
逆效順速自歸降非但生全仍加優賞克城之後不¶
杞秋毫如堅守危巢坐待撲㓕必當不存噍𩔗務極¶
兵威料其聞此先聲皆自感厲勉於方畧副朕深懐¶
<pb:KR4c0067_SBCK_007-13b>¶
¶
李文饒文集卷第七¶
<pb:KR4c0067_SBCK_007-14a>¶
