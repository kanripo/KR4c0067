# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:44.694439
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0300-031李文饒文集外集-卷第二.
<pb:KR4c0067_SBCK_031-1a>¶
李文饒外集卷第二　窮愁志¶
　論¶
　　&KR0199;臣論　隂德論¶
　　臣子論　忠諌論¶
　　管仲害覇論　慎獨論¶
　　王言論　退身論¶
　　豪俠論　英傑論¶
　　臣友論　天性論¶
　　　&KR0199;臣論¶
或問先王論道之臣事後王乎曰不改先王之道則¶
<pb:KR4c0067_SBCK_031-1b>¶
事之改先王之道則去之以事尭之心事舜禹者其¶
臯陶益稷乎以事武王之心事成王者其周召乎以¶
事漢高之心事惠帝者其蕭曹乎曹參尚不易蕭何¶
之規况高祖之道昔區區楚國醴酒不設穆生先去¶
且穆生豈爲巳也盖傷&KR0440;先王之道不&KR0216;見後王之¶
&KR0405;其不去者焉得免胥靡之恨㢤魏𣈆以䧏居相位¶
者皆&KR0804;&KR0405;愧心而巳又有攘臂於其間者掎摭先王¶
之道以諱&KR0199;過改張先王之道以媚新君棄先王之¶
故老以掩其羞用先王之罪人以恊其志&KR0002;天地間¶
無神朙則巳儻有神朙&KR0017;得而誅之矣¶
<pb:KR4c0067_SBCK_031-2a>¶
　　　隂德論¶
陳平稱吾多隂謀道家之所禁吾世即&KR0440;亦巳矣不¶
能復起以吾多隂禍也至曾孫何國絶班生著陳平¶
之言以爲世戒理當然矣而丙丞相&KR0379;及子𩔰黜爲¶
𨵿内侯至孫昌乃絶國絶三十二&KR0010;復續而張湯杜¶
周子孫世有令名皆在𩔰位其故何㢤丙丞相於漢¶
宣之德可謂至矣𣈆荀息以忠貞之故不敢&KR0018;獻公¶
程嬰以託孤之義不&KR0216;欺趙氏所以&KR0071;之以死終不¶
食言丙丞相於史皇孫敬君臣之分無親戚之情而¶
保養曾孫仁心惻𨼆置於間燥給以&KR0059;財介然拒天¶
<pb:KR4c0067_SBCK_031-2b>¶
子之使因是全四海之命(漢書稱因赦天下郡邸/獄繋者是恩及四海也)又¶
奏記霍光决定大䇿旣而𩔰徴卿之羙削士伍之辭¶
其深厚不伐古所未有夏侯勝以爲有隂德者必饗¶
其樂以及子孫是宜篤生賢人世濟其羙古所謂有¶
後者良謂是矣焉在傳爵邑而巳㢤張杜有後豈用¶
灋雖深而治者或能去天下之𢙣除生人之害所以¶
然也¶
　　　臣子論¶
士之有氣志而思富貴者必能建功業有志氣而輕¶
爵禄者必能立名節二者雖其志不同然時危世亂¶
<pb:KR4c0067_SBCK_031-3a>¶
皆人君之所急也何者非好功業不能以戡亂非重¶
名節不能以死難此其梗槩也好功業者當理平之¶
世或能思亂唯重名節者理亂皆可以大任平澹和¶
雅世所謂君子者居平必不能急■理煩遭難亦不¶
能&KR0162;軀濟危可以羽儀朝廷潤色名教如宗廟瑚璉¶
園林鴻鵠雖不常爲人用而自然可貴也(世謂三/劉/之儔)¶
(也)然世亦有不拘小疵而能全大節者如陳平背楚¶
歸漢漢王疑其多心令護諸將又疑其受金可謂不¶
能以名節自固矣及功成封侯辭曰非魏無知臣安¶
得進漢高曰若子可謂不背本矣其後竟誅諸吕以¶
<pb:KR4c0067_SBCK_031-3b>¶
安劉氏近日宰相上官儀詩多浮醘時人稱爲上官¶
體實爲正人所病反高宗之初竟以謀廢武后心存¶
王室至於宗族受禍郭代公倜儻不覊之士也少不¶
以名節自檢當蕭岑內難保護睿宗雖履危機竟全¶
臣節則名節之間不可以一㮣論也陳平能不背魏¶
無知所以必不&KR0018;漢王矣今士之背本者人君豈可¶
保之㢤¶
　　　忠諌論¶
人臣拒諌有二一曰生於愛名二曰不能去欲雖桀¶
紂&KR0074;靈之君未能忘名自知爲惡多矣畏天下之人¶
<pb:KR4c0067_SBCK_031-4a>¶
知之將謂諌則惡不可掩故不欲人之諌已如𣈆獻¶
非&KR0784;&KR0078;&KR0397;不安齊栢非易牙食不羙必不能去之亦¶
不欲人諌已人臣忠諌亦有二欲道行於君可使身¶
安國理者其辭婉欲名高後世不顧身危國傾者其¶
辭訐&KR0002;考叔啓大遂以成荘公之孝倉唐献犬鴈以¶
復文侯之愛留侯封雍齒以安群臣招四皓以定惠¶
帝此所謂婉也諌大夫言婢不爲主白馬令言帝欲¶
不諦(劉李二人名各/不便故書/官)激主之怒自有其名望其𦗟從¶
固不可得此所謂訐也漢元帝欲御樓舩薛廣德當¶
乗輿諌曰臣自刎以血汚車輪則陛下不入廟矣張¶
<pb:KR4c0067_SBCK_031-4b>¶
猛曰乗舩危就橋安聖主不乗危元帝曰暁人不當¶
如是&KR0088;則知諫之道在於婉矣唯英主必能從諌何¶
者自知功德及生人者大矣雖有小惡不諱人言如¶
漢高械繋蕭相國及聞王衞尉之言乃曰我不過爲¶
桀紂主而相國爲賢相此所謂不諱也近日名臣王¶
石泉居相時子爲眉州司士天后嘗問曰卿在相位¶
子何逺乎對曰廬陵是陛下愛子今猶在逺臣之子¶
焉敢相近有以見君子之心亦倉唐之比也¶
　　　管仲害覇論¶
昔管仲對栢公曰宫中之樂無所禁禦不害覇也舉¶
<pb:KR4c0067_SBCK_031-5a>¶
賢而不能任此害覇也余竊窺敬仲此對是欲一齊¶
國之政滿栢公之志然則非專任亦不能致覇■一¶
則仲父二則仲父栢公所以能九合諸侯爲五覇之¶
𩠐中代蜀主之任孔朙符堅之用景畧雖関羽不能¶
移樊世不能惑蜀與秦皆君安國理非專任之效歟¶
栢公得敬仲則興隆覇業漢元信石𩔰而反&KR0126;朙德¶
信任同而理亂異者何也所任用非其人也近世有¶
以宫中之樂餌其君者而苞苴日行紀綱日壊朋黨¶
益熾讒言益昌得非&KR0060;管仲之術違管仲之也荘周¶
偁所謂至智也者有不爲大道積者乎又曰跖不得¶
<pb:KR4c0067_SBCK_031-5b>¶
聖人之道不行豈斯之謂也¶
　　　慎獨論¶
士君子愛身防患無踰於慎獨矣能惧𩔰觀(詩曰無/曰不𩔰)¶
(莫予/云&KR0026;)不爲暗欺忠信參於外雖有盗賊不能爲患矣¶
易曰無有師保如臨父母斯之謂也賊入趙孟之門¶
者覩其盛服將朝不忘㳟敬悔受君命至於觸槐所¶
以知其不爲患也向使趙孟未闢&KR0397;門尚安袵席思¶
變詐之数無肅敬之容爲盗者必激其怒心增其勇¶
氣焉得保其首領㢤推是而言人不可以不誠矣&KR0002;¶
乃懐詐飾智意忌貌親人巳見其肺肝而自謂無迹¶
<pb:KR4c0067_SBCK_031-6a>¶
天巳奪其魂魄而不窹將亡此汲黯所以&KR0405;折孫弘¶
留言李息荘周偁賊莫大於德爲(一本無/爲字)有心以有¶
眼爲德者尚不可以有心眼况爲惡者乎¶
　　　王言論¶
夫帝王與群臣言不在援引古今以飾雄辯唯在簡¶
而當理雄辯不足以服姦臣之心唯能塞諍臣之口¶
昔田蚡請考功地益宅武帝曰遂取武庫衞將軍言¶
郭觧家貧又曰布衣權至使將軍知此其家不貧殷¶
仲文言音樂好之自觧宋祖曰吾秪恐觧此謂簡而¶
當理足使姦臣奪心邪人破膽矣余歴事六朝弼諧¶
<pb:KR4c0067_SBCK_031-6b>¶
二主文宗辭皆文雅而未嘗騁辯武宗言必簡要而¶
不爲文飾皆得君人之量能盡臣下之詞豈唯王言¶
如是人臣亦當然也其有辯&KR0002;波瀾辭多枝葉文經¶
意而飾詐矯聖言以蔽聰此乃姦人之雄游&KR0003;之士¶
焉得謂之獻替㢤爲臣者當戒於斯慎於斯必不𫉬¶
罪於天矣¶
　　　退身論¶
老子曰功成名遂身退天之道也昔余常感焉自前¶
朝李右相元中書皆宴安厚味終嬰大戮所以文種¶
有藏&KR0211;之恨李斯有稅駕之歎張華顧&KR0278;游而不𫉬¶
<pb:KR4c0067_SBCK_031-7a>¶
(裴顔&KR0134;&KR0440;賈后華荅/以庻可&KR0278;㳺卒&KR0010;)傳亮賛識㣲而不免北四子者¶
皆神敏知幾聰朙志古圖國致覇動必成功而自謀¶
其身猶有所恨况常人㢤其難於退者以余忖度頗¶
得古人㣲㫖天下善人少惡人多一旦去權機不測¶
操政柄以禦怨誹者如荷㦸以當狡獸閉関以待暴¶
客&KR0002;捨㦸開関則冦難立至遲遲不去者以延一日¶
之命庻免終身之禍亦猶奔馬者不可以委轡乗流¶
者不可以去檝是以惧禍而不㫁未必皆躭禄而患¶
失矣何以知之余之前在𪔂司謝病辭免尋即遠就¶
澤國自謂在外而安豈知以天高不聞身遠受害近¶
<pb:KR4c0067_SBCK_031-7b>¶
者自三公鎮于&KR0199;楚懇辭將相歸守丘園而行險之¶
人乗𨻶構患竟以失巨漢而懸肆去灌木而嬰羅余¶
豈不知身退罹殃盖耻同種斯之不去也則知勇退¶
者豈容易㢤如陸士衡稱不知去𫝑以求安辭寵以¶
招福斯言過矣唯有遭逢善人則庻可無患故范睢¶
得蔡澤退而不辱虞丘得叔孫去而不困其次剛毅¶
者有心者亦可矣子文舉子玉以靖國随會避郄子¶
以紓亂皆保其後矣&KR0002;小人則禍必及之無所迯也¶
終不及扁舟變姓名浩然五湖之外不在人間之世¶
斯可以免矣¶
<pb:KR4c0067_SBCK_031-8a>¶
　　　豪俠論¶
爰盎汲黯皆豪俠者也&KR0002;非&KR0148;盖當世義動朙主豈¶
有是名㢤爰盎曰緩急人所有故善𠟵孟匿季心汲¶
黯好逰俠任氣節善灌夫所以知其然也余斯言豈¶
徒望彂楊子所謂孟軻之勇𩔗於是夫俠者盖非常¶
之人也雖以然諾許人必以節義爲本義非俠不立¶
俠非義不成難兼之矣所謂不知義者感匹夫之交¶
校君父之命爲貫高危漢祖者是也所利者邪所害¶
者正爲梁王殺爰盎者是也此乃盗賊耳焉得謂之¶
俠㢤唯鋤麑不賊趙孟承基不&KR0216;志寜(紇于承基爲/承乾賊于志)¶
<pb:KR4c0067_SBCK_031-8b>¶
(寜見其執䘮盡/哀不&KR0216;害之也)斯爲真俠矣淮南王憚汲黯以其守¶
節死義所以易公孫弘如彂&KR0170;耳黯實氣義之兼者¶
士之任氣而不知義皆可謂之盗矣然士無氣義者¶
爲臣必不能死難求道必不能出世近代房儒復問¶
徑山大師欲習道可得至乎徑山對曰學道者唯猛¶
將可也身𩠐分裂無所顧惜由是而知士之無氣義¶
者雖爲桑門亦不足觀矣¶
　　　英傑論¶
帝王之於英傑當湏御之以氣結之以恩然後可使¶
也&KR0002;不以英氣折之而寵以姑息則驕不可任&KR0002;不¶
<pb:KR4c0067_SBCK_031-9a>¶
以恩愛結之而肅以體貌則怨不爲周駕馭之術唯¶
漢高祖盡之黥布歸漢高祖方踞床洗(音/跣)而召布入¶
見布大怒悔来欲自殺出就舎帳(音/張)服御飮食從官¶
如漢王居布又大喜過望武帝踞厠見衞靑靑以大¶
將軍之貴而𨽻人蓄之此不得不絶大漠而盪葷粥¶
撿狁也蜀先主與関羽張飛同卧起而稠人廣坐侍¶
立終日皆用此道故能成功夫御英傑使猛將與見¶
道德之人接方正之士不同也不可以繁禮飾貌以¶
浮辭足(予句/反)言宜洞開胷懐令見肝肺氣懾其勇恩¶
結其心雖踞洗召之不爲薄矣禄山夷狄之譎詐者¶
<pb:KR4c0067_SBCK_031-9b>¶
也非將門英豪草莱竒傑其戰闘之氣撃刺之才去¶
𨵿張逺矣天寳末受專征之任託不御之權入朝賜¶
宴坐內殿西序雞障之下非其所㨿果蓄異圖幽陵¶
厲階至今爲梗蓋恩甚驕盈以至於此儻以徒𨽻蓄¶
之豈有斯恨¶
　　　臣友論¶
君之擇臣士之求友當以志氣爲先患難爲急漢高¶
以周勃可屬大事又曰安劉氏者必勃也文帝戒太¶
子曰即有緩急亞夫真可任將兵此皆得於氣志之¶
間而後知可以託孤&KR0009;命矣何者人君不能無緩急¶
<pb:KR4c0067_SBCK_031-10a>¶
士君子未嘗免&KR0104;患故漢高知周勃可託文帝識亞¶
夫可任信陵䧏志於朱亥爰盎不距於劇孟且夫周¶
文有閎夭而禦侮孟宣以彌朙而免難孔聖得仲由¶
而不聞惡言宋祖失穆之而謂人輕我則擇臣求友¶
得不先於此乎太倉令淳于公歎生女不生男緩急¶
非有益也緹縈自傷乃上書贖父罪詩曰鶺鴒在原¶
兄弟急難父子兄弟未嘗不以赴急爲仁孝况朋友¶
之際本以義合貴盛則相望以力&KR0104;患而不拯其危¶
自保荣華坐觀顛覆可不痛㢤昔衞靑之衰也故人¶
多事冠軍而任安不去吳章之敗也門人更名他師¶
<pb:KR4c0067_SBCK_031-10b>¶
而㓜孺自效(㓜孺名敞姓/非便故不書)此所以可貴也善人良士¶
秪可以淡水相成虚舟相值聞其患也則䇿足先去¶
曰見幾而作不俟終日知其危也則奉身而退曰既¶
朙且哲以保其身良士之於人如是&KR0154;&KR0002;識𠟵孟朱¶
亥㢤¶
　　　天性論¶
余開成中作鎮淮服聞東宫爲人所搆天子赫然大¶
怒召宰臣及公卿大僚議於内殿其時諌者僉曰太¶
子㓜年思慮未至亦曰太子之年足以改過往復移¶
時大畧不出於此夫朙主可以理奪其要在於聞所¶
<pb:KR4c0067_SBCK_031-11a>¶
未聞昔千秋上書言子弄父兵罪當笞耳武帝一言¶
而寤盖以簡而當理魏太祖嘗謂諸子曰吾必不用¶
左右之言以理汝曹何者使左右君子也必不離人¶
父子之間使左右小人也小人之言必不可用其時¶
無人以此言寤主因問主上太子之過得於何人言¶
之者與太子恩愛厚薄何如㢤文宗聰朙睿智聞之¶
必寤寤之後太子必安以余揣之不三數月則父子¶
如初矣盖以父子之愛彂於天性言之者必當易寤¶
况一子乎是以漢高覩四皓上夀悲歌鴻鵠宣帝以¶
玄成退譲令傳淮陽元帝聞史丹稱噐人於&KR0093;竹黙¶
<pb:KR4c0067_SBCK_031-11b>¶
然而𥬇皆外感中悟屈巳捨愛可不謂之天性㢤文¶
宗竟不得一聞是言豈太子之命也歟¶
李文饒外集卷第二¶
