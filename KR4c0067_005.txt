# -*- mode: mandoku-view; -*-
#+TITLE: 李文饒文集
#+DATE: 2015-09-11 08:19:43.614419
#+PROPERTY: ID KR4c0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0298-005李文饒文集-卷第五.
<pb:KR4c0067_SBCK_005-1a>¶
李文饒文集卷第五　㑹昌一品制集¶
詔敕上(者請翰林&KR0264;奬餙語他㫮倣此/詔書凡有敕字者使行無敕字)¶
　　賜回鶻可汗書¶
　　賜回鶻書意¶
　　賜回鶻可汗書意¶
　　賜回鶻可汗書并宫主及九姓宰相詔書¶
　　賜太和公主敕書¶
　　賜背叛回鶻敕書¶
　　賜回鶻嗢沒斯特勒等詔書¶
　　賜回鶻嗢沒斯等詔書¶
<pb:KR4c0067_SBCK_005-1b>¶
　　賜思忠詔書¶
　　賜回鶻可汗書¶
敕我國家統臨萬寓列塞在隂山之南先可汗悊率¶
本部建牙於大漠之北各安土宇二百餘年此天&KR0001;¶
以限隔内外不可逾越近聞爲紇扢斯所敗加以飢¶
荒國邑為墟屍僵道路今可汗稍&KR0053;離㪚漸近邉城¶
將議遠圖舎先文誥故兹命使宜&KR0234;朕言可汗累代¶
以来推誠嚮國仼者中原有誰&KR0135;剪群&KR0495;列聖念功¶
毎加優寵寧國咸安二公主降嫁龍庭爰及先朝復¶
以今公主　好又以土無絲纊&KR0010;遺縑繒恩禮轉深¶
<pb:KR4c0067_SBCK_005-2a>¶
諸蕃稱羡乆保誠信兩絶猜嫌但以國家&KR0199;章蕃漢¶
殊壌稍逾經制豈朕&KR0001;安去&KR0010;嗢沒斯特勒巳至近¶
昇邉&KR0005;憤激便請袪除朕念其無主可歸且令安撫¶
今可汗既立彼又降附便合率漸復舊疆漂寓塞垣¶
殊非良計又得宰相頡干伽思等表借振武一城權¶
與可汗公主居住中國之制與外蕃不同湏守前代¶
規模祖宗法度昔漢朝單于乖亂呼韓欵塞宣帝送¶
單于出朔方雞鹿塞唯賑以米粟國初大宗皇帝命¶
李思摩建牙於漢南遺址並存事皆可驗未有深入¶
漢界借以一城與退渾党項㣲小雜種同爲百姓實¶
<pb:KR4c0067_SBCK_005-2b>¶
亦屈可汗之尊貴亂中國之舊規&KR0002;以未復本蕃或¶
欲别遷善地求大國聲援戢諸部交爭亦湏率思歸¶
之人且於漠南駐止朕當許公主朝覲親問事宜儻¶
湏應接必無&KR0001;悋冀今&KR0013;國從此輯寧豈不謂去危¶
就安轉禍爲福朕縁公主&KR0005;可汗丹誠来告深感于¶
&KR0168;制置之間湏存逺大故遣右金吾衞大&KR0005;軍兼御¶
史大夫王㑹宗正少卿兼御史中丞李師偃馳往喻¶
懐爰定所居便申誓約神明是質豈可食言可汗並¶
保一心自求多福¶
　　　賜回鶻書意　奉宣撰¶
<pb:KR4c0067_SBCK_005-3a>¶
朕想可汗公主以乆修隣好累降嘉姻望我國家如¶
歸親戚朕毎弘容納之意固無纎芥之嫌但以將相¶
大臣累陳公議以可汗代居絶漠臨長諸蕃名聲既¶
雄部伍甚衆今逗留塞上逼近邉城百姓不安人心¶
疑惑耕種盡&KR0440;士馬疲勞朕二年以来保䕶可汗一¶
國內阻公卿之議外遏&KR0005;帥之言朕於可汗心亦至¶
矣可汗亦湏深見事體早見歸還&KR0001;求種粮及安存¶
摩尼尋勘退渾党項刼掠等事並當應接處置必遣¶
得宜惟是擬借一城自古以来未有此事天地以沙¶
漠山河限隔南北想蕃中故老亦合備知只如長安¶
<pb:KR4c0067_SBCK_005-3b>¶
東有潼関西有散関南有藍田関北有蒲関今四海¶
一家天子所都猶有限隔况蕃漢殊壌豈可通同且¶
天下者髙祖太宗之天下朕守祖宗成業常懐兢畏¶
豈敢上違天地之限中隳祖宗之法毎欲彂一號施¶
一令皆告于宗廟不敢自專&KR0001;借一城理絶言議想¶
可汗便湏息意勿更披陳其餘令楊觀專往視喻朕¶
意¶
　　　賜回鶻可汗書意¶
楊觀至覧表欲求粮食牛羊糧食已許自已馬價絹¶
就振武和糴三千石縁中國以農為本最貴耕牛百¶
<pb:KR4c0067_SBCK_005-4a>¶
姓所蓄無多常斷屠殺羊則産於北土不出中華惟¶
塞土蕃渾各有畜牧朝廷未甞徵率務使安存今之¶
所求難允来意又&KR0001;請束縛嗢没斯送歸者嗢没斯¶
比自投邉&KR0005;屡猒誠欵自本國破亡之初奔迸先至¶
塞上不随可汗公主已是二年慮彼猜嫌自懐憂懼¶
竆廹歸命望朕保持未甞有交構之言離間兩國前¶
可汗已縁失制馭之道無兼愛之仁侵擾諸蕃肆為¶
暴虐所以親屬內叛部落外離國破家殘實由於此¶
今可汗失地遠客危難之中尤湏追悔前非以安反¶
側&KR0002;又仁爱不至骨肉相殘可汗左右信臣誰敢自¶
<pb:KR4c0067_SBCK_005-4b>¶
保朕綂萬國非止一蕃未附者頃務懐柔歸誠者因¶
宜存撫儻狥可汗之意殊乖覆育之恩今已特許歸¶
降止於存其種族必不别有任使授以腹心在可汗¶
不失恩慈於朝廷免&KR0220;信義豈不兩全事體深叶良¶
圖况前代以来盡有故事漢朝呼延邪單于欵塞其¶
下大&KR0005;鳥厲屈烏厲温敦並来降附漢宣帝封以列¶
侯又國初頡利可汗之破敗也降者甚衆酋豪首領¶
至朝廷皆拜將軍僅百餘人無不撫納想可汗深明¶
朕意勿更再論摩尼教天寳以前中國禁㫁自累朝¶
縁回鶻敬信始許興行江淮数鎮皆令闡教近各得¶
<pb:KR4c0067_SBCK_005-5a>¶
本道申奏縁自聞回鶻破亡奉法者因茲懈怠蕃僧¶
在彼稍似無依呉楚水鄉人性囂薄信心既去翕習¶
至難且佛是大師尚随縁行教與蒼生縁盡終不力¶
爲朕深念異國遠僧欲其安堵且令於兩都及大原¶
信嚮處行教其江淮諸寺權停待回鶻本土安寧即¶
却令如&KR0199;¶
　　　賜回鶻可汗書(并公主及九姓宰相詔書)¶
朕自臨寰區爲人父母惟以好生爲德不願黷武爲¶
名故自彼國不幸紇扢斯&KR0001;破来投邉境已歴&KR0010;年¶
撫納之間無&KR0001;不至初則念其飢歉給其糇糧旋則¶
<pb:KR4c0067_SBCK_005-5b>¶
知其破傷盡還馬價前後遣使勞問交馳道路小小¶
侵擾亦盡不計今則可汗尚屯近塞未議還蕃朝廷¶
大臣與四方節將皆懐疑忿盡請興師雖朕切務含¶
弘亦&KR0001;未喻日昨数使卻回皆言可汗只待馬價及¶
令交付之次又聞所止屡遷或侵掠雲朔等州或讐¶
掣羗渾諸部未知此意終欲何如&KR0002;以未交馬價且¶
近塞垣行止之間亦宜先告邉&KR0005;豈有倐来忽去遷¶
徙不常雖云随逐水草動皆逼近城柵遥揣深意似¶
恃姻好之情毎觀蹤跡實懐馳突之計况昨到横水¶
柵下煞戮至多蕃渾牛羊豈悋驅掠黎庻何罪皆被¶
<pb:KR4c0067_SBCK_005-6a>¶
傷夷所以中朝大臣等皆云回鶻近塞已是違盟更¶
戮邉人實乖大義咸願因此翦逐以雪殂謝之寃然¶
朕志在懐柔情深屈巳寧可汗之負德終未忍於幸¶
災石誡直乆在京城備知仁(作人/一本)心憤惋彂於誠懇¶
固請自行嘉其深見事機所以不能違阻可汗審自¶
詢問速擇良圖無至不悛或貽後悔¶
　　　賜太和公主敕書■奉宣撰¶
敕姑遠嫁絶域二十餘年䟦履險難備罹屯苦朕毎¶
念於此良用惘然㳟惟太皇太后春秋已髙慈愛深¶
厚比者望姑朝謁再叙悲&KR0172;倐已&KR0010;暮寂無音耗想¶
<pb:KR4c0067_SBCK_005-6b>¶
姑見舊國之城邑能不銷䰟望漢將之旌麾必當流¶
涕今朔風既至霰雪已零絶國蕭條固難乆處旃墻¶
罽幕何以禦冬肉飯酪漿且非適口朕撫臨萬㝢子¶
育群生一物未安終食三歎况姑累年漂泊何日忘¶
懐想姑髙明必是懸鑒姑承宗廟之餘慶爲三室之¶
懿親先朝割愛降婚義寧家國謂回鶻必能侮禦安¶
靜塞垣使邉人子孫不見兵革射獵者不敢西向畏¶
軒轅之䑓今回鶻所爲甚不循理蕃渾是朕之人百¶
姓牛羊亦國家&KR0001;有因依漢地遂致蕃孶回鶻託以¶
&KR0059;讐恣爲侵掠毎馬&KR0545;南向姑得不畏髙祖太宗之¶
<pb:KR4c0067_SBCK_005-7a>¶
威靈欲侵擾邉疆姑得不思大皇大后之慈愛為其¶
國母足得指揮&KR0002;回鶻能不禀命則是棄絶姻好今¶
日以後不得以姑爲詞&KR0002;恃我爲親禀姑教令則湏¶
便自戢歛以&KR0071;舊&KR0172;想姑以朕此書喻彼將相令其¶
知分更不徇非塞外祈寒且無絲纊朕毎御裘服則¶
思彼未授衣豈可回鶻譸張遂忘親愛今&KR0009;冬衣&KR0002;¶
干具如别録¶
　　　賜背叛回鶻敕書　奉宣撰¶
近数得邉將奏報知卿等本國自有離亂可汗遇禍¶
雖未委虚實良深震悼我國家與卿等本國代結姻¶
<pb:KR4c0067_SBCK_005-7b>¶
好乆爲親戚恊德同心常爲諸蕃&KR0001;羡故得邉&KR0049;不¶
聳封疆晏然卿等忽領師徒漠南屯集又数至天德¶
侵掠頗擾邉人聚師無名忠義俱失既乖舊好良用¶
憮然&KR0002;卿等本國&KR0001;立新主非可汗至親人心不從¶
擾亂未定卿等只合自申方畧竭效忠誠安靖本蕃¶
以圖勲績亦合遣使告朕具述此心&KR0002;新立可汗是¶
中國至親人已歸附卿等便合早自相率保國寧家¶
與可汗恊心以修舊好豈得&KR0009;命塞上乆勞師人朕¶
縁與卿本國情義至深事同一軆又縁公主在彼未¶
知存亡故遣使臣魏謩往諭朕意卿宜備陳誠&KR0323;不¶
<pb:KR4c0067_SBCK_005-8a>¶
得虚詞兼禁戢師徒勿爲侵軼近聞天德遊奕軍將¶
曽有交鋒卿等既犯塞垣亦是邉將常事今已各令¶
諸鎮不許交兵卿宜曉諭部落各令知悉¶
　　　賜回鶻嗢沒斯特勒等詔書　奉宣撰¶
勅回鶻嗢沒斯特勒那頡啜特勒頡干伽思於解亦¶
阿躭于思莫賀逹干宰相伊難朱密伽諦畧摩咄將¶
軍諦畧等天德軍逓&KR0001;奏表至再三省覧憂屬良深¶
彼蕃自忠義毗伽可汗以来代爲親隣連降愛主恩¶
禮持異古今莫及君臨萬國撫育殊方苟有未安則¶
宜来告况特勒等乃祖乃父歸誠累朝昨遣嗣澤王¶
<pb:KR4c0067_SBCK_005-8b>¶
溶吊冊先可汗回始聞卿國中䘮亂諸部乖離捄患¶
䘏隣豈忘令典方圖鎮撫以命使臣今又知堅昆等¶
五族深入凌虐可汗被害公主及新可汗播越他&KR0001;¶
未歸城邑特勒等力不能制思存逺圖相率遁逃萬¶
里歸命又知欲奉公王朝覲忠謀不從已踰大漠之¶
南同&KR0323;五原之塞彂此單使布其赤心言念艱危惻¶
然軫歎料卿等皆英酋貴族覊寓沙場懐土之情如¶
何可處豈非欲討除外冦匡復本蕃抱此至忠託於¶
大援但縁未知指的難便聴從又慮邉境守臣見卿¶
忽至或懐疑阻不副朕心故遣鴻臚卿張賈馳住安¶
<pb:KR4c0067_SBCK_005-9a>¶
撫朕既奨卿忠款報以信誠雖隔塞垣已如相見卿¶
湏深明朕忠盡吐所懐一一言於使臣令其速還聞¶
奏佇聞誠願續有指揮必當副彼急難固不惜於事¶
力勉於謀度用保忠勲秋熟卿及部下諸官并左相¶
阿波兀等部落黒車子逹怛等平安好遣書指不多¶
及¶
　　　賜回鶻嗢沒斯等詔　奉宣撰¶
敕回鶻嗢没斯特勒那頡啜特勒悉勿啜特勒烏離¶
思特勒赤心宰相等張賈等回知卿等欲遠赴闕庭¶
自申忠款眷言深志豈忘于懐聞卿等本國頃因飢¶
<pb:KR4c0067_SBCK_005-9b>¶
荒遂至離散親屬內叛諸部外侵新立可汗猶未安¶
定既是國中所奉則爲卿等君親古人云未有仁而¶
遺其親者義而後其君者想卿等本心必思推戴况¶
回鶻代雄朔漠威服諸蕃今已破傷足堪悲憤&KR0002;皆¶
自爭雄長不顧其君各㨿一隅必更衰弱深慮從此¶
之後爲諸蕃&KR0001;輕與卿等本國代結姻親乆修隣好¶
毎念於此良用惻然與卿等爲謀湏務遠大莫&KR0002;自¶
相率勵同奉可汗興復本蕃再圖强盛朕欲召卿赴¶
闕親諭此懐又恐可汗聞知謂朕幸其艱危因有招¶
納盖欲深全國軆兼為卿等避嫌以此思之難遂於¶
<pb:KR4c0067_SBCK_005-10a>¶
請卿等宜早歸本國不更滯留卿等表請噐甲朕君¶
臨萬國非止一蕃祖宗&KR0199;章不敢逾越國家未曽賜¶
諸蕃噐甲卿等亦合備知&KR0002;一處開恩必自茲援例¶
朔州般次&KR0199;例湏待可汗遣駞馬迎聖方令進彂可¶
汗信使未至難於遣行今有賜物具在别録以卿等¶
率先向彂特示優恩縁新立可汗未受朝廷冊命数¶
降使至卿等部落亦恐非宜所有賜賚止於此度想¶
卿等明識深諒朕懐便令髙品魏敬休宣諭想宜知¶
悉¶
　　　賜思忠詔書　奉宣撰¶
<pb:KR4c0067_SBCK_005-10b>¶
吕衞等至知卿與可汗不能戢下頗擾邉&KR0416;既告諭¶
不浚湏兵&KR0020;驅逐卿忠誠奮彂願立竒功請退渾沙¶
陁等部落合&KR0020;及戰馬噐甲等並已允卿&KR0001;奏各有¶
别敕處分今令左衞將軍何淸朝蔚州刺史契苾通¶
分領蕃渾部落取卿指揮朕已切戒何淸朝等令其¶
恊盡心力副卿忠誠進取之時一切取卿方畧卿宜¶
毎事與弘順等商量審度事機勿爲輕進但得可汗¶
抽退不敢稽留塞上安寧即是卿之勲力必不可落¶
其奸計以損國威兼令髙品駱遂泰權監行營將士¶
卿與之籌慮續續奏聞　五卷終¶
